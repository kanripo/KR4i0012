# -*- mode: mandoku-view; -*-
#+TITLE: 增修詩話總龜
#+DATE: 2015-09-11 23:29:36.183803
#+PROPERTY: ID KR4i0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 1
#+PROPERTY: FILE SB04n0209-001增修詩話總龜-前卷一.
<pb:KR4i0012_SBCK_001-1a>¶
増修詩話總&KR0027;卷之一　甲集¶
　　　　　　　　　　　龍舒散翁阮一閱宏休編¶
皇　明　宗　室　月　窓道人　刋¶
　　　　　　　　　　　鄱陽亭梧程珖舜用校¶
　　　　聖製¶
太宗好文進士及苐賜文喜宴常作詩贈之景祐朝因以¶
　爲故事　仁宗在位四十二年賜詩&KR0057;多然不必盡上¶
　所作景祐元年賜詩落句云寒儒逢景運報徳合如何¶
論者謂質厚宏壯真詔㫖也(貢父詩話)¶
李文正昉　太祖在周朝巳知其姓及即位用以爲相嘗¶
　語文正曰卿在周朝未曽傾䧟人可謂善人君子故¶
<pb:KR4i0012_SBCK_001-1b>¶
　太宗遇之亦厚年老罷相每内宴必先赴坐嘗獻詩曰¶
　㣲臣自愧頭如雪也向鈞天侍玉皇太宗和之以賜¶
　曰珍重老臣純不已我慚寡昩&KR0071;三皇爲時之美傳(青/箱)¶
(雜記又談&KR0080;玉壺清/話皆謂扈蒙應制)¶
吕正惠端　太宗朝爲參知政事多獨對便殿語必移刻¶
因宴後苑上釣魚詩㫁句云欲餌金鉤殊未逹磻溪須¶
問釣魚人意巳屬公矣公和詩進曰愚臣鉤直難堪用¶
　冝用濠梁結網人不數日拜平章事(詩史又古今詩話/謂正惠巳作户部)¶
(侍郎平章事時吕文穆蒙正/告老甚切因此詩遂冠台席)¶
福唐蔡伯禧四歲對　真宗誦書授校書&KR0048;春宫伴讀齒¶
猶未三周故曰三歲神童賜之詩曰七閩山水多才俊¶
<pb:KR4i0012_SBCK_001-2a>¶
　三歲竒童出盛時家世應傳清白訓嬰兒自得老成資¶
　初嘗學歩來朝謁方及能言解誦詩更勵孜孜圖進益¶
　青雲千里有前期(續歸田録)¶
蘇易簡在翰林　太宗一日召對賜酒甚歡暢曰君臣千¶
　載遇蘇&KR0063;聲曰忠孝一生心　太宗大恱以所御金噐¶
　盡席賜之(掇遺)¶
夏侯嘉正好爐火仍以不得两制爲恨太宗御樓&KR0026;燈¶
　進詩十韻末句云两制誠堪羡青雲侍玉輿太宗和¶
　賜曰薄徳終難舉通才例上居嘉正嘗曰使我得水銀¶
　半两知制誥一日平生足矣二願俱不遂而卒(玉壷/清話)¶
李廷臣官扵瓊舘有夷人携錦臂絛上織成一聮云恩&KR0129;¶
<pb:KR4i0012_SBCK_001-2b>¶
　草色動仙籍桂香浮乃仁廟朝賜進士及第舉人詩¶
　也廷臣以千金易之藏爲珍寳(青&KR0200;集)¶
　　　　忠義¶
張巡守睢陽明皇已幸蜀胡羯方熾城&KR0012;&KR0020;促人食竭以¶
　&KR0083;布切煑而食之時以茶汁和食而意自如其謝金吾¶
將軍表曰想峨眉之碧峰逰豫西蜀追緑耳扵元圃保¶
夀南山逆賊禄山戮殺&KR0058;獻膻腥闕廷臣&KR0013;圍四十九¶
　日凡三千二百餘&KR0062;主辱臣死廼臣致命之時惡稔罪¶
&KR0313;是賊㓕亡之日忠勇如此激厲壯士嘗賦詩曰接戰¶
春來苦&KR0012;城日漸危合圖侔月暈分守効魚䴡屢厭黄¶
塵起時將白羽揮褁瘡猶出陣飲血更登陴忠信&KR0063;難¶
<pb:KR4i0012_SBCK_001-3a>¶
　敵堅誠自不移無人報天子心計欲何施又夜聞笛曰¶
　岧嶤試一臨虜&KR0016;附城隂不辨風塵色安知天地心營¶
　開星月近戰苦陣雲深旦夕更樓上遥聞横笛聲(有宋/佳話)¶
趙師旦潜叔皇祐中守康州儂賊犯城死扵是士大夫作¶
　詩者衆而元厚之李擇思中詩最佳元詩云轉戰譙門¶
　日再晡空拳由自冐戈殳身垂虎口方安坐命弃鴻毛¶
　更疾呼柱下杲卿存㫁節袴間杵臼得遺&KR0012;可憐三尺¶
英雄氣不愧西山士大夫李詩云賊壯兵&KR0012;衆膽驚忠¶
　臣此日見專城&KR0018;君罪大寜如死守土城堅不問生報¶
　國存心惟自愧呼天壯氣幾時平潺湲多少英雄淚千¶
　古封江不㫁聲(雲齋廣録)¶
<pb:KR4i0012_SBCK_001-3b>¶
王維字摩詰天寳末禄山䧟两京明皇出幸維扈從不及¶
爲賊所得維服藥取利僞稱瘖病禄山素憐之遣人迎¶
　置洛陽拘扵普施寺迫以僞命禄山宴其徒於凝碧宫¶
　其樂乃梨園弟子教坊工人維聞之悲惻潜爲詩曰萬¶
　戸傷心生野烟百官何日再朝天秋槐花落空宫裏凝¶
碧池頭奏管絃賊平䧟賊官者三等定罪維以凝碧詩¶
聞于行在肅宗嘉之特宥之授太子中允(劉約拾遺)¶
晋天福三年與戎和晋祖曰當遣輔相爲使趙瑩桑維翰¶
　同堂皆未言以戎雖通好而反覆難測咸懼扵將命馮¶
　道與諸公中書食訖分&KR0441;堂吏前白道言北使事吏人¶
　色變手顫道索&KR0083;一幅書云道去即遣寫勑屬吏泣下¶
<pb:KR4i0012_SBCK_001-4a>¶
　道遣人語妻子不復歸家舎都亭驛不數日即行晋祖¶
　餞語以家國之故煩耆德使逺自酌巵酒飲之虜以道¶
　有重名欲留之命與其國相同列所賜皆等戎賜臣下¶
　以牙笏及臈月賜牛頭皆爲殊禮道皆得之以詩謝云¶
　牛頭偏得賜&KR0090;笏更容持戎甚喜潜諭留之道曰两朝¶
　皆臣豈有分别賜悉市薪炭云北地寒老年不堪及還¶
　京師作詩五章以述北使之意其首章云去年今日奉¶
　皇華只爲朝廷不爲家殿上一盃天子泣門前&KR0031;節國¶
　人嗟龍荒冬徃時時雪&KR0480;苑春歸處處花上下一行如¶
　骨肉幾人身死掩風沙虜中大寒賜錦襖貂襖羊狐貂¶
　衾各一每入謁悉服四襖衣&KR0043;舘中併覆三衾詩曰朝¶
<pb:KR4i0012_SBCK_001-4b>¶
披四襖專藏手夜盖三衾怕露頭(叢&KR0080;)¶
劉吉江左人有膂力尚氣事李煜爲傳詔承㫖以忠扵&KR0001;¶
奉歸朝供奉官以知河渠利害委以八作務太平興國¶
中河大决吉護之與工夫同甘苦使者至訪吉不&KR0023;甚¶
怒乃着皂短布褐獨&KR0018;二嚢土爲先導從吏無敢言使¶
者宻訪得之歸奏　仁宗厚賜之内侍石全振領河堤¶
甚苛急自謂石爆裂嘗侮吉吉不與校一日吉乗小艇¶
督役至中流語石曰公恃貴近見凌甚不畏死當與公¶
同見河伯遂蕩舟覆之全振乞命號泣乃止不復敢侵¶
吉吉本燕薊人自受李氏恩常分禄以濟其子孫朔望¶
必拜李煜真雖童㓜必拜之執臣僚之禮後爲崇儀使¶
<pb:KR4i0012_SBCK_001-5a>¶
　其刺字謁呉中親舊題僧寺驛亭皆自稱以南人不忘¶
　本也有詩三百首目爲釣鰲集徐鉉爲序其首篇&KR0046;者¶
　詩曰一箭不中鵠五湖歸釣魚人多誦之以塞河有方¶
　略人目爲劉䟦河名震河上(同前)¶
　　　　諷諭門¶
太平興國中李&KR0071;遷以西夏叛朝廷興師剪伐迨十年餘¶
至咸平末猖獗愈盛㓂䧟&KR0065;境章聖以西民疲於輸輓¶
有厭兵之意而無名以罷師伐議者益紛紜未决事固¶
　秘宻未聞於外處士种放山中有詩云胡雛&KR0018;恩信聖¶
　主耻干戈　章聖聞之歎美且愜素志即遣使齎詔召¶
　至授左司諌直昭文舘㑹景徳初&KR0065;臣奏李繼遷死其¶
<pb:KR4i0012_SBCK_001-5b>¶
　子阿移即徳眀也願納欵遂罷兵放&KR0046;終南山累詔不¶
　起至拜官復歸終于工部侍&KR0048;(誌逸)¶
淳化中合州貢桃花犬甚小而性急常馴擾于御榻之側¶
每坐朝犬必掉尾先吠人乃肅然　太宗不豫此犬不¶
食及上仙&KR0197;呼涕泗瘦瘠章聖初即位左右引令前¶
導鳴吠徘徊意若不忍　章聖令諭以奉陵即揺尾飲¶
　食如故詔造大鐡籠施素䄄置鹵簿中行路見者流涕¶
李至作桃花犬歌以&KR0009;史官錢&KR0002;水末句云白麟赤鳯¶
　且勿喜願君書此懲浮俗(古今詩話)¶
章聖幸汾隂回望林嶺間亭檻幽絶意非民俗&KR0001;居時魏¶
　野方教鶴舞俄報有中使至抱琴踰垣而走後㓂萊公¶
<pb:KR4i0012_SBCK_001-6a>¶
　鎮洛凡三邀不至萊公暇日寫刺訪之野服&KR0081;巾布&KR0129;¶
　長揖萊公禮甚平簡頃之議論騷雅相得甚歡將别謂¶
　萊公曰盛刺不復還留爲山家之寳萊公再秉釣軸野¶
常游門下顧遇之禮優異等倫一日獻詩曰好去上天¶
　辭冨貴却來平地作神僊萊公得詩不恱自是禮日益¶
薄即辭去後二年貶道州每題前詩扵窓朝夕吟哦之¶
王文正公旦在中書僅二十年魏野贈詩曰聖朝宰相年¶
年出公在中書十四秋西祀東封今已畢可能來伴赤¶
　松逰公䄂書以進累表求退不許(青箱雜録)¶
别本云昔時宰相年年出公在中書十一秋西祀東封俱¶
　已了如今好逐赤松逰¶
<pb:KR4i0012_SBCK_001-6b>¶
治平中有吉州吉水令忘其姓名治邑嚴酷有野人馬道¶
　爲啄木詩諷之曰翠翎迎日動紅觜響烟蘿不顧泥丸¶
　及唯貪得食多纔離枯朽木又上最高柯呉楚園林闊¶
　忙忙争柰何令見其詩稍緩刑時人目曰馬啄木(翰府/名談)¶
蔡君謨守福唐政尚嚴肅陳烈先生過福唐維舟溪亭留¶
　詩於亭上曰溪山龍虎蟠溪水皷角喧中宵郷夣破六¶
　月夜衾寒風雨生殘木蛟螭喜怒瀾殷勤告舟子放棹¶
　過前灘亭吏録以呈公公&KR0205;令追之巳不及矣公自此¶
爲之少霽威眀(同前)¶
范希文有贈釣者詩曰江上徃來人盡愛鱸魚羙君看一¶
葉舟出没風濤裏觀競渡詩曰小艇破濤去旁觀亦損¶
<pb:KR4i0012_SBCK_001-7a>¶
　神他年在平地無忽險中人皆不徒作也(同前)¶
冝春王從謙李璟之第九子好學善爲詩璟扵&KR0080;中與宰¶
　相奕棋從謙在焉令賦觀棋詩曰竹林二君子盡日意¶
　沉吟相對雖無語争先各有心恃強知易失守分固難¶
　侵&KR0002;筭機籌處滄溟想未深¶
楊玢靖夫虞卿之曽孫也仕僞蜀王建至顯官隨王&KR0283;歸¶
後　以老得工部尚書致仕歸長安舊居多爲鄰里侵¶
　占子弟欲詣府訴其事以狀白玢玢批&KR0083;尾云四鄰侵¶
我我從伊畢竟須思未有時試上含元殿基望秋風禾¶
&KR0112;正離離子弟不復敢言(談&KR0080;)¶
舒王得請金陵門下有人賣魚一日放魚有門生獻詩云¶
<pb:KR4i0012_SBCK_001-7b>¶
　直須自向池&KR0065;看今日誰非鄭校人公誦乆之(詩史)¶
蔣貽恭蠶詩云辛勤得繭不&KR0313;筐燈下繅絲恨更長着處¶
　不知來處苦但貪身上繡衣裳(古今詩話)¶
華山鄭雲叟有傷時一絶云㠶力劈開滄海浪馬蹄踏盡¶
　亂山青浮名浮利濃如酒醉得人心死不醒又贈霍山¶
　秦道士云老鵶啼&KR0400;伴採芝有時長嘆獨移時翠蛾紅¶
　粉嬋娟劍殺盡世人人不知(同前)¶
宋齊丘江南二世爲宰相璟&KR0057;愛其才然知其不正一日¶
　於華林園試小妓羯皷召齊丘同宴齊丘獻詩曰切㫁¶
　牙床鏤紫金最冝平穏玉糟深因逢淑景開佳宴爲出¶
　花奴奏雅音掌底&KR0127;璁&KR0012;鶴噪枝頭乾快亂蟬吟開元¶
<pb:KR4i0012_SBCK_001-8a>¶
　天子曾如此今日將軍好用心(同前)¶
唐李日知爲黄門侍&KR0048;安樂公主池館新成中宗臨幸從¶
　官預宴賦詩日知&KR0057;存䂓戒其卒篇云所願暫思居者¶
　佚莫使時稱作者勞¶
盧汪門族甲於天下舉進士二十上不第爲一絶云惆悵¶
　興亡係綺羅世人猶自選青娥越王觧破夫差國一箇¶
　西施已是多(同前)¶
范文正公言勁節知無不言仁廟朝數出外&KR0024;梅聖俞作¶
　啄木詩以見意曰啄盡林中蠧未肯出林飛不識黄金¶
　彈雙翎墮落暉(同前)¶
夏英公慶暦中欲真拜以言者罷除使相知南京到任以¶
<pb:KR4i0012_SBCK_001-8b>¶
　二詩&KR0009;執政云造化平分荷大鈞腰間新佩玉琪璘南¶
　湖不住栽桃李擬狎沙鷗過十春海鴈橋&KR0065;春水深略¶
　無塵土到花隂忘機不取人知否自有江鷗信此心復¶
　徙西都張昪知諌院作青雀詩&KR0009;之曰弱羽傷&KR0211;尚未¶
　完&KR0012;飛誰敢擬鴛鸞眀珠自有千金價莫爲逰人作彈¶
　丸昇卒不敢言及之(同前)¶
于濆爲詩頗干教化對花詩云花開蝶滿枝花謝蝶還希¶
　惟有舊巢燕主人貧亦歸又有唐備者與濆同聲咸多¶
　比諷有詩曰天&KR0002;無雪霜青松不如草地若無山川何¶
　人重平道題道傍木云狂風㧞倒&KR0035;樹倒根已露上有¶
　數枝藤青青猶未悟又曰一日天無風四溟波盡息人¶
<pb:KR4i0012_SBCK_001-9a>¶
　心風不吹波浪髙百尺(盧&KR0347;抒情)¶
西京端正木去馬嵬一驛徳宗幸奉天觀其蔽地錫以羙¶
　名後有文士題之曰昔日偏霑雨露恩德皇西幸賜佳¶
　名馬嵬此去無多地好向楊妃塚上生(同前)¶
羅鄴工詩春逰欎然有懷云芳草如烟處處青閑門要地¶
　一時生年來撿&KR0039;人間事惟有春風不世情春雨詩云¶
兼風颯颯洒皇州能帶輕寒阻勝逰昨夜五侯池舘裏¶
佳人驚覺爲花愁(同前)¶
僖宗幸蜀詞人題於馬嵬驛云馬嵬烟柳正依依重見鑾¶
　輿幸蜀歸泉下阿蠻應有語這回休更泥楊妃或云狄¶
侍&KR0048;歸昌詩(同前鑑戒録云是羅&KR0046;詩)¶
<pb:KR4i0012_SBCK_001-9b>¶
盧常侍鈺牧廬江日郡職曹先生恱營妓丹霞者盧沮不¶
　許㑹餞客短亭曹獻詩曰拜玉亭間送客忙此時&KR0012;恨¶
感離郷㝷思徃嵗絶纓事肯向朱門泣夜長盧演爲長¶
　句和而勉之曰桒扈交飛百舌忙祖亭聞樂倍思郷樽¶
　前有恨慚卑宦席上無憀愛艶粧莫爲狂花迷眼界須¶
　求真理定心王逰蜂採掇何時巳秪恐多言議短長(盧)¶
(懷抒情)¶
李羽能詩五十方擢苐嘗獻江淮郡守詩曰塞詔東來淝¶
　水濵時情惟望秉陶鈞將軍一陣爲功業忍見沙場百¶
　戰人盖郡守盧公一舉及第(南唐近事)¶
景祐中羗人叛西方用兵朝廷永草澤遺逸士多獻方略¶
<pb:KR4i0012_SBCK_001-10a>¶
　自&KR0247;鬻率皆得官其下材無能徃徃過望亦有挾持頡¶
　頏觖望不服者嘗有人題&KR0028;西驛舎爲詩曰&KR0012;星熒熒¶
　照寒野漢馬蕭蕭五陵下廟堂不肯用竒謀天下徒勞¶
　聘賢者萬里危機入燕薊八方殺氣衝靈夏逢時還似¶
　不逢時已矣吾生真苟且(東齋録)¶
汪自能爲文章有平糶詞詩意高古刺譏中時病云穴垣¶
　補墻(缺墻/成垣)已隳㫁屨穿履完屨亦&KR0220;汪氏宦不逹其他¶
　著述不甚留傳¶
唐文宗曰嘗&KR0026;晋君臣以夷曠致傾覆當時卿大夫過&KR0088;¶
　李石曰然古詩有之人生不滿百常懷千歲憂畏不逢¶
　也晝短苦夜長闇時多也何不秉燭逰勸之照也臣願¶
<pb:KR4i0012_SBCK_001-10b>¶
　捐軀命濟國家惟陛下鑑照不惑則安人強國其庻幾¶
　乎(鑑誡録)¶
余在黄州與陳慥季常徃來每過徃之際輙作泣字韻詩¶
　一篇季常不禁殺故以此諷之季常旣不復殺而里中¶
皆化之至有不食肉者皆云未死神已泣此語使人悽¶
　然(百斛明珠)¶
盧承丘長沙人披&KR0260;居呉芙蓉山常著文爲芙蓉集作落¶
　韻詩雖一時諷罵聞者亦可爲戒題花鈿云&KR0019;粉銷金¶
剪翠霞黛烟濃處貼鉛茟也知曽伴姮娥咲將來村裏¶
賣誰家又題渡頭船云刳木功成濟徃還古溪殘照下¶
　前山看看向晚人來少猶自須來覔見錢年八十卒於¶
<pb:KR4i0012_SBCK_001-11a>¶
　所居(雅言系迷)¶
東坡云在潁時陳無巳趙徳麟軰&KR0244;亦守官於彼而歐陽¶
　叔弼與季黙亦又居閒日相唱和而二歐頗不作詩東¶
　坡以句挑之云君家文律冠西京旋築詩壇按酒兵袖¶
　手莫欺真將種致師須得老門生明朝鄭伯降誰受昨¶
　夜條侯壁已驚從此醉翁天下樂還須一舉百觴傾盖¶
　爲文忠公昔有詩贈梅聖俞蘇子羙云我亦願助勇皷¶
　旗噪其旁快㢤天下樂一嚼冝百觴也(王直方詩話)¶
景祐中華州張源作絶句云太公年登八十餘文王一見¶
　便同車如今若向江&KR0065;釣也&KR0013;官中配看魚吟此詩畢¶
　入夏州其後元昊反&KR0028;中有兵者六七年不解源作是¶
<pb:KR4i0012_SBCK_001-11b>¶
　詩以叛去亦足爲戒(東齋録)¶
李清臣北都人方束髮則才俊詞句驚人一日薄逰鄭州¶
　時韓公爲帥因徃見其大祝吏報曰大祝方寢遂求筆¶
　爲詩一絶書于刺授其吏曰大祝覺則投之詩云公子¶
　乗閒卧綵厨白衣老吏慢寒儒不知夣見周公否曾&KR0003;¶
　當年吐哺無(青&KR0200;集)¶
聶夷中公子詩云種花於西園花發青樓道花下一禾生¶
　去之爲惡草有三百篇之㫖¶
章子厚謫雷州過小貴州南山寺有僧奉忠子厚見之已¶
　而倚檻看層雲曰雲多竒峰真善比&KR0011;忠曰曾記夏雲¶
　詩甚竒曰如風如火復如綿飛過㣲隂落檻前大地生¶
<pb:KR4i0012_SBCK_001-12a>¶
　靈乾欲死不成霖雨謾&KR0210;天¶
太祖問罪江南李後主用謀臣計欲拒王師法眼禪師觀¶
　牡丹於大内作偈諷曰擁毳對芳叢由來趣不同髮從¶
　今日白花是去年紅艶曵隨朝露馨香逐晩風何須待¶
　零落然後始知空後主不省王師渡江¶
增修詩話總&KR0027;&KR0195;之一¶
<pb:KR4i0012_SBCK_001-12b>¶
#+PROPERTY: JUAN 1
#+PROPERTY: FILE SB04n0210-001增修詩話總龜後集-後卷一.
<pb:KR4i0012_SBCK_001-1a>¶
百家詩話總&KR0027;後集卷之一　巳集¶
　　　　　　　　　　　　龍舒散翁阮一閱宏休編¶
皇　明　宗　室　月　䆫　道人　刋¶
　　　　　　　　　　　　鄱陽亭梧程珖舜用校¶
　　御製¶
王師圍金陵唐使徐鉉来朝鉉伐其能&KR0082;以口舌觧圍謂盛称¶
其主慱學多藝有聖人之能使誦其詩曰秋月之篇天下誦¶
　傳之其句(云/云)太祖大&KR0015;曰寒士語耳吾不道也鉉内不服謂¶
　大言無實可窮也以請殿上驚惧相目　太祖曰吾㣲時自¶
　秦中歸道華醉卧田間&KR0116;而月出有句曰未離海底千¶
　山黒&KR0379;到天中萬國明鉉大驚殿上稱夀後山詩話¶
<pb:KR4i0012_SBCK_001-1b>¶
故亊進士期集常擇榜中最年少者爲探芲郎熈寕中始¶
　罷之太平興國三年胡秘&KR0101;旦榜馮文懿拯爲探花是&KR0010;登第¶
七十四人太宗以詩賜之曰二三千客裏成亊七十四人中¶
　少年始唐以禮部放榜故座主門生之札特盛主司因得竊市¶
　私㤙上稍欲革其&KR0102;旣更廷試前一&KR0010;吕文穆公䝉正爲狀頭¶
　始賜以詩盖示以優&KR0194;之意至是復賜文懿然&KR0250;頭詩迄今詩有¶
探芲詩後無継者惟文懿一人而巳最爲科舉之盛亊也(蔡寛夫/詩話)¶
太平興國七年十二月十七日大雪御製雪詩并酒賜學士詩云輕¶
輕相亜凝如酥宫&KR0035;花粧萬萬株今賜酒卿時一盞玉堂聞話道¶
情無又御製五七言詩賜蘇易簡五言詩曰翰林承旨貴清净主堂中¶
應用咸依式深岩比更崇歸家思值日入内集英風儒措門生盛髙明大化¶
<pb:KR4i0012_SBCK_001-2a>¶
雄七言詩曰運偶昌時逺更&KR0055;果然榖在我中心&KR0025;風¶
臣偃光朝野此日清華見翰林舉措樂時周礼法思賢¶
教古善規箴少年學士文明世一寸賢毫数萬㝷(金坡/遺事)¶
石林詩話楊文公在翰林去聀　真宗眷之不衰即起為¶
郡未㡬復以判秘書&KR0101;召旣到闕以詩賜之曰&KR0200;闥徃¶
年司制誥共嘉藻思&KR0011;相如&KR0382;山昔日詮墳史还仰夛¶
聞過仲舒報政列城㱕覲後䟽㤙髙閣拜官&KR0004;諸生濟¶
濟弥瞻望鈆槧咨詢辨魯魚祖宗愛惜人才保全忠孝¶
之意如此(䂬溪)¶
大中祥符五年楊億為學士季夏&KR0013;疾至十月方赴朝叅¶
具&KR0250;称謝　御筆狀尾批七言二韻詩賜之詩云承明¶
<pb:KR4i0012_SBCK_001-2b>¶
迩侍䆒儒玄苦學劳心疾巳痊善保㒷居調飲食副予¶
前席待名賢(金坡遺事)¶
大中祥符二年春真宗御製詩賜知貢舉晁逈云礼闈¶
選士古称難都爲陞沉咫尺間較藝清時公道在掄材¶
&KR0063;得惠人寰五年二月又製詩賜知貢夆晁逈云盛時¶
選士貢闈開殿宇聞風献藝来心似&KR0096;衡求實効勿教¶
&KR0382;蓽有遺才(同上)¶
天禧三年正月九日錢惟演承明殿面奉知舉真宗御¶
製詩并序云卜賢能之多士允恊盛猷資&KR0025;之洪儒書¶
伸藻鑑期申聀業用示篇章詩云寅奉昌圗紹慶基選¶
　倫多士叶前規郷閭薦㧞期無濫草澤搜羅詎有遺徳¶
<pb:KR4i0012_SBCK_001-3a>¶
舉况逄全盛日計偕咸造廣&KR0163;時春官任聀當求善宗¶
伯掄材務得冝侍&KR0025;名儒當委任藝文公道辯妍&KR0896;佇¶
伸衡鑑裁&KR0055;念允恊菁莪樂育詩(金波遺事)¶
二月十八日&KR0005;放文賜詩并序序云詳延造士允叶扵盛¶
猷乃眷儒臣式分於重&KR0009;論秀才臻扵&KR0139;効當官偹著¶
於純誠詩云四海為家宝緒隆旁求文雅振儒風命郷¶
隨計来多士軗藝掄材有澤宫簮紱近臣當&KR0139;任絲綸¶
&KR0055;旨論丹&KR0454;旰霄汲汲予存念夙夜孜孜尔狥公名實¶
豈惟衡鑑内賢能皆萃網羅中佇&KR0026;翹楚登時用布政¶
分憂恊庶功(同上)¶
真宗賦御溝柳詩令宰相兩省和進陳执中詩曰一度春¶
<pb:KR4i0012_SBCK_001-3b>¶
来一度新翠光長得照龍津君王自愛天然態恨殺昭¶
陽學舞人其詩最&KR0057;者(西朝宝訓)¶
神宗遵太祖遺意聚積金帛成帑自製四言詩一章云¶
五季失圗獫狁孔熾藝祖造&KR0022;意有懲艾爰設内府¶
基以募士曽孫保之敢忘厥志毎庫以一字目之又别¶
置詩二十字分掲其上曰毎䖍夕惕心妄意遵遺業¶
予不武資何以成戎捷後来所謂　御前封椿庫者也¶
上意用此以為開柘西北境&KR0095;之資始命王韶克青唐¶
然後欲經理銀夏復取燕雲元豊五年徐禧永洛衂師¶
之後　帝心弛矣(林宓&KR0073;陵/遺事云)¶
前軰云詩有奪胎換骨之&KR0003;信有之也杜陵謁玄元廟其¶
<pb:KR4i0012_SBCK_001-4a>¶
　一聮云五聖聮龍衮秋風折鴈行亦以鴈行對龍衮¶
然語中的其親切過於夲詩兹不謂之奪胎可乎不¶
然則徒用前人之語珠不&KR0085;貴且如沈佺期云小池殘¶
暑退髙&KR0035;早&KR0765;歸非不佳也然正用柳惲太液㣲波¶
起長楊髙&KR0035;秋之句耳蘇子云峽束滄淵深貯月巖¶
排紅&KR0035;巧粧秋非不佳也然正用杜陵峽束滄江起岩排¶
石&KR0035;圓之句耳語雖工而無別也(藝&KR0080;雌黄)¶
光堯&KR0004;幸錢塘有詩云六龍轉淮海萬&KR0016;臨呉津王者本¶
無外駕言蘇逺民瞻彼草木秀感此瘡痍新登堂望稽¶
山懐哉大禹勤大㢤之言布於天下漢祖大風之&KR0084;唐¶
宗勁草之句不足道也(詩&KR0003;雋永)¶
<pb:KR4i0012_SBCK_001-4b>¶
　　賡&KR0084;門¶
東莱㳟和皇帝幸秘書詩麟閣龍旂日月章中興&KR0175;¶
　見赭&KR0129;光仰&KR0026;焜耀人文盛始識扶持德意長功利&KR0025;¶
　今卑&KR0249;晏浮華自昔陋盧王願求實學醻¶
　天造肯効明河織女㐮(文集)¶
　　御燕門¶
嘉祐七年冬宴近臣于群玉殿　英宗以皇子預坐在舍¶
　人待制之後岐公詩云翠輦生香容扈蹕黄金&KR0151;&KR0083;㸔¶
　揮毫介甫云何不言翠玉裝輿岐公改之以進(復齋謾録)¶
神廟時經月每夕有赤氣見西北隅如火至人㝎乃滅人¶
　以為皇子生之祥故禹玉作大燕樂詞云未曉清風生¶
<pb:KR4i0012_SBCK_001-5a>¶
　殿閣經旬赤氣照乹坤未幾皇子生大燕群臣扵集英¶
　殿(文正公/日録)¶
　　榮遇門¶
蘇叅政易簡取開封觧時宋尚書白為試官是&KR0010;狀頭登¶
第後十年白爲翰林學士易簡以継召入故易簡贈白¶
詩云天子昔取士先後分&KR0896;妍済済俊兼秀師師鱗與¶
鵉小子最承知同軰㝷改&KR0026;甲等叨薦名髙飛便凌煙¶
遂使拜扆坐果得超神仙迄今&KR0379;七&KR0010;相接乗華軒慶¶
暦二年歐陽文忠公為别頭試官王文㳟公預薦至嘉¶
祐&KR0004;文忠在北門文㳟亦同院仍同知貢㪯故文㳟詩¶
有十五年前門下客最荣今日預東堂之句座主門生¶
<pb:KR4i0012_SBCK_001-5b>¶
同列固儒者盛事而玉堂&KR0057;天下文學之極選國朝¶
以来惟此二人前此所未有也(蔡寛夫/詩話)¶
嘉祐二年余與端明韓子華翰長王禹玉侍讀范景仁龍¶
圗梅公儀同知礼部貢㪯辟梅聖俞為小試官凡鏁院¶
五十日六人者相與唱和為古律&KR0084;詩一百七十餘萹¶
集為三卷禹玉余為校理時武成王庙所觧進士也至¶
此新入翰林與余同院又同知貢㪯故禹玉贈余云十¶
五年前出門下&KR0496;荣今日預東堂余荅云昔時叨出武¶
成宫曽㸔揮毫氣吐虹夣寐閑思十年事&KR0015;談今日一¶
樽同喜君新賜黄金帶頋我今為白髮翁也天聖中余¶
舉進士國斈南省皆忝第一人薦名其後景仁相継亦¶
<pb:KR4i0012_SBCK_001-6a>¶
然故景仁贈余云淡墨題名第一人&KR0012;生何幸継前塵¶
也聖俞自天聖中與為詩友余嘗贈云猶喜共量天下¶
士亦勝東野亦勝韓而子華筆力豪贍公儀文思温雅¶
而敏捷皆勍敵也前此有南省試官者多窘束條制不¶
少放懐余六人者&KR0794;然相得群居終日長篇險韻衆製¶
交作筆吏疲扵冩録僮史奔走徃来間以滑稽嘲謔加¶
於風刺更相酧酢徃徃哄堂絶倒自謂一時盛事此前¶
未之有也(㱕田/録)¶
百家詩話總&KR0027;後集卷之一¶
<pb:KR4i0012_SBCK_001-6b>¶

# -*- mode: mandoku-view; -*-
#+TITLE: 增修詩話總龜
#+DATE: 2015-09-11 23:29:36.268989
#+PROPERTY: ID KR4i0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 3
#+PROPERTY: FILE SB04n0209-003增修詩話總龜-前卷三.
<pb:KR4i0012_SBCK_003-1a>¶
增修詩話總龜卷之三¶
　　　志氣門¶
丞相李文正公昉少年時嘗以詩呈叔侍中覧而喜贈之¶
　詩曰反觀西里盛世世秉鈞衡後文正果大用詔賜所¶
　居爲謝元卿秉鈞里是知李氏自五代至本朝世居將¶
　相非一日也(翰府名談)¶
陳文惠未逹時作偶成詩曰千里好山雲乍歛一樓明月¶
　雨初晴觀此詩者曰意與李覯碧山更&KR0013;暮雲&KR0210;者異¶
　矣(青箱雜記)¶
宋莒公守潁昌開西湖作詩曰鑿開魚鳥忘情地展盡江¶
　湖極目天觀者知其必大用¶
<pb:KR4i0012_SBCK_003-1b>¶
丞相劉公沆以氣義自許嘗作牡丹詩曰三月内方有百¶
花中更無又述懷詩曰虎生三日便窺牛獵食寜能掉¶
　尾求若不去登黄閣貴便須來伴赤松逰奴顔婢舌誠¶
堪耻羊狠狼貪自合羞三尺太阿星斗煥何時去取魏¶
齊頭皇祐&KR0004;出鎮豫章漕使潘夙以小孤山四十字示¶
　公公即席和之曰擎天有八柱此柱一焉存石聳千㝷¶
𫝑波流四面㾗江湖中作鎮風浪裏蟠根平地安然者¶
饒他五嶽尊覧者皆知有宰相噐¶
蔣槩治平中登苐後乆不調官逰河朔登雄州北門樓有¶
　詩曰壯士未酧志乗秋感&KR0099;多幽燕新種落唐漢舊𨵿¶
　河塞月沉青塚邉聲入暮河如何得萬&KR0016;玉壘夜經過¶
<pb:KR4i0012_SBCK_003-2a>¶
　不幸早死觀其志亦有爲者也(並同前)¶
長安舊以不歴䑓省便出鎮㢘車節鎮者爲麄官大率重¶
　内而&KR0127;外今東都乾元門舊宣武軍皷角門節度王彦¶
　威有詩刻其上云天兵十萬勇如𧴀正是酬恩報國時¶
　汴水波濤喧皷角隋堤楊柳拂旌旗前驅紅斾𨵿西將¶
　坐間青娥趙國&KR0078;&KR0009;語長安舊冠盖粗官到底是男児¶
　彦威自太常博士出辟使府至茲鎮故有是句至今不¶
　知所在薛能亦有謝&KR0009;茶詩云粗官&KR0009;與真抛擲頼有¶
　詩情合得嘗(談𫟍)¶
李昪竹詩曰棲鳯枝梢猶軟弱化龍形狀已依稀唐宣宗¶
　瀑布詩曰溪澗豈能留得住終歸大海作波濤王覇之¶
<pb:KR4i0012_SBCK_003-2b>¶
意可見也河中府逍遥樓有唐太宗詩曰昔乗四馬去¶
　今驅萬乗歸氣𧰼&KR0057;可見(詩史)¶
唐子方謪官渡淮至中流風作舟欲覆作詩曰聖宋非狂¶
楚清淮異汨羅平生仗忠信今日任風波日暮泊舟岸¶
續云舟楫顛危甚黿鼉出没多斜陽幸無事沽酒聴漁¶
　歌真詩無謟可以格&KR0017;神(雲齋録)¶
景祐五年𫟍試進士以鵾化爲鵬爲詩題吕濟叔詩云九¶
　霄離海嶠一夕過天池論者以此詩當爲第一人(同前)¶
沙門文瑩嘗謂爲文老而不衰者惟元厚之在禁林時有¶
懷荆南舊逰云去年曾醉海棠叢聞說新枝發舊紅昨¶
夜夣回花下飲不知身在玉堂中¶
<pb:KR4i0012_SBCK_003-3a>¶
樂天典杭日江東學子奔杭取解張祐自&KR0018;詩名而徐凝¶
　亦至燕于郡中樂天諷二子矛盾祐曰僕冝爲觧首凝¶
　曰有何佳句祐曰甘露竒詩曰日月光先到山河𫝑盡¶
來金山寺詩曰𣗳影中流見鐘聲两㟁聞凝曰善則善¶
矣柰無野人瀑布詩曰千古長如白練飛一條界破青¶
　山色祐愕然一座盡傾(古今詩話)¶
王沂公布衣時以梅花詩獻吕文穆公云雪中未問和羮¶
　事且向百花頭上開文穆曰此生已安排狀元宰相也¶
　後果然¶
姚嗣宗詩云踏碎賀蘭石掃清西海塵布衣能效死可惜¶
　作窮鱗韓魏公安撫𨵿中薦試大理評事(同前)¶
<pb:KR4i0012_SBCK_003-3b>¶
高越逰河朔有州牧欲以女妻之越作鷂子詩云雪爪星¶
　眸衆鳥歸摩空專&KR0049;整毛衣虞人莫謾張羅網未肯平¶
　原淺草飛¶
孫給事僅及孫曁皆咸平初省試放狀元後各應制舉給¶
　事與兄何齊名有聲場屋何淳化中魁多士給事下第¶
　有詩曰前春再就天堦試&KR0063;被人呼小狀元次舉中甲¶
　科王元之以詩贈曰病中何事忽開顔憶得詩稱小狀¶
　元粉壁已懸龍虎榜錦標争屬鶺鴒原(並同前)¶
高言京師人字明道好學有志義以詩于友人曰昨夜隂¶
　風透膽寒地爐無火酒瓶乾男児慷&KR0099;平生事時復挑¶
　燈把劔㸔¶
<pb:KR4i0012_SBCK_003-4a>¶
秦少㳺謫雷州有詩曰南土四時都熱愁人日夜俱長安¶
　得此心如石一時忘了家郷黄魯直謫冝州作詩曰老¶
　色日上面歡情日去心今旣不如昔後當不如今輕紗¶
　一幅巾短簟六尺牀無客日自静有風終夕凉少㳺鍾¶
情故詩酸楚魯直學道故詩閒暇至東坡南中詩曰平¶
　生萬事足𫠦欠唯一死則英特之氣不受折困¶
　　　　知遇門¶
楊徽之侍讀太宗聞其名索所著數百篇奏御獻詩云十¶
　年牢落今何幸叨遇君王問姓名太宗選十聮書于御¶
屏間梁周翰詩曰誰似金華楊學士十聮詩在御屏間¶
　僧文瑩嘗謂楊公必以天池浩露滌筆於氷甌雪碗中¶
<pb:KR4i0012_SBCK_003-4b>¶
則方與公詩神骨相副(古今詩話)¶
夏文莊守安陸宋莒公兄弟尚皆布衣文莊異待之命作¶
落花詩莒公曰漢臯珮解臨江失金谷樓危到地香子¶
　京曰將飛更作回風舞已落猶成半面粧是歲詔下兄¶
弟皆應舉文莊曰詠落花而不言落大宋須狀元及第¶
　又風骨秀重異日作宰相小宋非所及然亦須登嚴近¶
後皆如其言故文莊在河陽聞莒公登庸以别&KR0083;賀曰¶
　昔年安陸已識台光盖謂是也(青箱雜記)¶
杜荀鶴謁梁高祖與之坐忽無雲而雨祖曰無雲而雨謂¶
　之天泣不知何祥請作詩荀鶴曰同是乾坤事不同雨¶
絲飛灑日輪中&KR0002;教隂𩔰都相似争表梁王造化工髙¶
<pb:KR4i0012_SBCK_003-5a>¶
　祖喜之(洞㣲志)¶
真宗末年嘗逰禁中見翰林學士王禹偁𠋣宫木&KR0002;詠吟¶
　命宫使亟探之果預作賞花釣魚詩明日百官赴宴迨¶
　題出乃千葉石榴花百官皆失所擬禹偁首進一絶云¶
　王母庭中親見栽張騫偷得下天來誰家巧婦殘針線¶
　一撮生紅熨不開上稱賞謂真才(桂堂詩話)¶
唐文宗夏日與諸學士聮句人皆苦炎熱我愛夏日長柳¶
　公權續曰薫風自南來殿閣生㣲凉時丁表五學士皆¶
屬繼文宗獨諷公權两句辭清意足不可多得乃令公¶
　&KR0096;題於殿壁字方員五寸文宗視之歎曰鍾王復生無¶
　以加焉(廣卓異記)¶
<pb:KR4i0012_SBCK_003-5b>¶
劉景文作饒州&KR0101;酒得一詩題芝山寺壁云數聲燕語落¶
簷間底事驚回夣裏閑說與傍人都未信杖藜携酒看¶
　芝山舒王作本路憲見之愛甚遂令權州學(古今/詩話)¶
蜀人雍陶以進士第爲簡州牧自比謝宣城柳呉興也賔¶
　至折挫忽有馮道明下第請謁告閽者道明與員外有¶
舊及見呵曰與公昩平生何方相識道明曰誦員外詩¶
　仰員外徳遂吟曰立當青草人先見行傍白蓮魚未知¶
　又曰江聲秋入寺雨氣夜侵樓又曰閉門客到常疑病¶
滿院花開不似貧聞之歡狎如曩昔之友(雲溪友議)¶
王文公凝清族重徳冠絶當時每就寝息必义手而卧慮¶
其寝寐中見先靈食䬪飥不過十八片曽典綘州時司¶
<pb:KR4i0012_SBCK_003-6a>¶
　空圖侍&KR0048;方&KR0063;進士舉自別墅到郡謁見後更不訪親¶
　知閽吏&KR0205;申司空秀才出郭後入郭訪親知即不造郡¶
　齋琅琊知之謂其專敬愈重之及知舉日司空一捷列¶
第四人登科同年訝其姓名甚暗所圖太速有鄙薄者¶
　號爲司徒空琅琊知有此&KR0003;因召一牓門生開筵宣言¶
　扵衆曰某叨忝文柄今年榜帖全爲司空先軰一人而¶
　巳由是聲彩益振爾後爲御史分司舊相盧公携酒訪¶
　之留詩曰氏族司空貴官班御史雄老夫如且在未可¶
歎途窮其爲名徳重也如此(北夣𤨏言)¶
　　　　狂放門¶
鍾傳鎮南昌有李夣符者放蕩酣飲好事者與語&KR0063;口成¶
<pb:KR4i0012_SBCK_003-6b>¶
詩後桂州刺史李瓊遣人謂傳曰夣符吾弟請遣歸鍾¶
令求於市邸人曰夜來不歸不知所之有回常學士詩¶
　云罷脩儒業罷修真飬拙藏愚春復春到老不踈林裏¶
鹿平生難見日邉人洞桃深處千株錦岩雪鋪時萬草¶
　新深謝名賢逺相訪求聞難禣鳯爲鄰(詩史)¶
朱勰仕江南爲縣令甚踈逸有詩云好是晚來香雨裏擔¶
簦親送綺羅人李璟聞之處以閒曹又有僧庭實獻詩¶
　云吟中𩀱𩯭白𥬇裏一生貧璟聞云詩以言志終是寒¶
薄以束帛遣之(同前)¶
李澣登科在和凝榜下同爲學士㑹凝作相澣爲承㫖當¶
　批詔次日於玉堂舊閣悉取圖書噐玩留一詩扵榻云¶
<pb:KR4i0012_SBCK_003-7a>¶
　座主登庸歸鳯闕門生批詔立鰲頭玉堂舊閣多珎玩¶
　可作西齋&KR0243;筆否人皆𥬇其踈縱(古今詩話)¶
杜牧之登科後三年縱放爲詩曰落魄江湖載酒行楚腰¶
纎細掌中情十年一&KR0116;楊州夣嬴得青樓薄倖名又¶
　曰觥舩一棹百分空十載青春不&KR0018;公今日𩯭絲禪榻¶
畔茶烟輕颺落花中¶
杜牧自御史分司洛陽李司徒罷鎮閑居聲妓爲當時第¶
　一因㑹朝士以牧之嘗任風憲不敢邀置牧之諷坐客¶
逹李李&KR0205;馳書以招而牧之遂來謂李曰聞有紫雲者¶
　孰是因指示牧之作詩曰華堂今日綺筵開誰喚分司¶
　御史來忽𤼵狂吟驚滿座两行紅粉一時回意氣閒逸¶
<pb:KR4i0012_SBCK_003-7b>¶
　旁若無人¶
裴忠謙狀元登科作&KR0083;牋名&KR0083;謁平康里妓因𪧐于里中¶
　作詩曰銀缸斜背解鳴璫小語低聲喚玉&KR0048;從此不知¶
蘭麝貴夜來新惹桂枝香¶
鄭谷登第後𪧐平康里作詩曰春來無處不閒行楚閠相¶
　看别有情好是五更殘酒醒耳邉聞喚狀元聲¶
楊汝士尚書鎮東川其子及第汝士開筵營妓咸集汝士¶
　命人與綾一端詩曰&KR0048;君得意正青春蜀國將軍又不¶
　貧一曲髙歌綾一匹两頭娘子拜夫人¶
潘逍遥與許洞錢易爲友狂放不覊嘗作詩云散拽禪師¶
來踘蹴醉拖逰女上鞦韆此其自序之實也後坐盧多¶
<pb:KR4i0012_SBCK_003-8a>¶
　遜黨亡命捕之甚急乃易姓名爲僧入中條山許洞贈¶
　詩曰潘逍遥平生志意如天髙仰天大𥬇無所懼天公¶
　嗔爾口呶呶罰教臨老投&KR0024;衲歸中條我願中條山神¶
　鎮長在驅雷逐電依前趕出這老怪后㑹赦以四門𦔳¶
教招之送信州安置復舞扵市曰出砒霜價錢可嬴得¶
撥&KR0069;兼弄火暢殺我以此士人不齒放弃終身(並同前)¶
姚嵓傑梁國元崇之裔弱冠通墳典以詩酒逰江左凌忽¶
前逹旁若無人乾符中顔標典鄱陽&KR0004;剏鞠&KR0163;請嵓傑¶
　紀其事文成千餘言標欲刋去一两字嵓傑大怒旣而¶
　標已睚眦而巳勒石遂令覆碑扵地以車拽之磨去嵓¶
傑以一篇&KR0009;之曰爲報顔公識我麽我心唯只與天和¶
<pb:KR4i0012_SBCK_003-8b>¶
　眼前俗物𨵿情少醉後青山入夣多田子莫嫌彈鋏恨¶
　寗生休唱飯牛歌聖朝&KR0002;爲蒼生計也合公車到薜蘿¶
　盧肇牧歙州嵓傑在婺源先以著述&KR0009;肇肇知好使酒¶
　以手書褒羙之贈以束帛迎至郡齋館穀如公卿旣而¶
　日肆傲睨輕視子發子發嘗以詩咤嵓傑曰明月照巴¶
　山嵓傑𥬇曰月照天下柰何獨照巴山子發慚不樂無¶
　何㑹扵江亭時蒯希逸在坐子發改令目前取一聮𧰼¶
　子發曰逺望漁舟不闊尺八嵓傑&KR0205;飲一噐凭闌嘔&KR3133;¶
　須&KR0119;即席遂答云凭䦨一嘔巳覺喉空有集二十卷曰¶
　𧰼溪子逆旅豫章不知所終(雜言)¶
鍾山公鎮臨川賞牡丹有小吏手捧硯舉止有士人風公¶
<pb:KR4i0012_SBCK_003-9a>¶
　曰學詩乎曰粗親筆硯因令口占一篇其警句云三月¶
　莫辭千度醉一生能得幾回看公曰他日定成噐因勉¶
　令就學明年謁嶺南李國老大加稱賞賫數百縑扵金¶
　陵酒樓數日而盡醉中掛㠶數百里至落星灣半醒烟¶
　雨中登水心寺題詩於水軒曰分飛南渡春風晚却返¶
　家林事業空無限離情似楊柳萬條垂向楚江東¶
李白才思不覊有醉吟詩曰天若不愛酒酒星不在天地¶
　若不愛酒地&KR0063;無酒泉天地旣愛酒飲酒不愧天三盃¶
　通大道一斗合自然但得醉中趣勿爲醒者傳憶賀知¶
　章曰欲向江東去定將誰舉盃稽山無賀老却棹酒船¶
　迴(郡閣雅談)¶
<pb:KR4i0012_SBCK_003-9b>¶
韓魏公出鎮中山有門客夜踰墻出𪧐娼家公知作種竹¶
　詩以警之殷勤洗灌加培植莫遣狂枝亂出墻門客自¶
　愧作詩云主人若也憐高節莫爲狂枝贈斧斤公置一¶
　女奴贈之(青𤨏集)¶
増脩詩話總龜卷之三¶
#+PROPERTY: JUAN 3
#+PROPERTY: FILE SB04n0210-003增修詩話總龜後集-後卷三.
<pb:KR4i0012_SBCK_003-1a>¶
百家詩話總龜後集卷之三¶
　孝義門¶
徐師川詩云楚漢紛争辨士憂東歸那復割鴻溝鄭君立¶
義不名籍項伯胡顔肯姓劉謂項伯籍之近族乃附劉¶
而背項鄭君以爲漢臣乃違漢而思楚也余嘗論之曰¶
方劉項之𫝑雌雄未决也其間豈無容容狡詐之士首¶
䑕兩端以&KR0026;成敗而爲身謀者乎項伯是也其意以謂¶
項氏得天下則吾嘗以宗族&KR0025;軍畫䇿定計豈吾廢㢤¶
劉氏得天下則鴻門之㑹吾嘗舞劍以蔽沛公矣廣武¶
之㑹吾嘗&KR0134;勿烹太公矣劉氏豈吾廢哉髙祖之封項¶
伯殆以此也至鄭君則不然亊藉藉死属漢髙祖諸¶
<pb:KR4i0012_SBCK_003-1b>¶
　故楚臣名籍鄭君獨不奉詔乃盡拜名籍者為大夫而¶
　逐鄭君&KR0026;此則鄭君與項伯賢佞可見髙祖或逐或封¶
　皆徇情之好𢙣則知戮丁公者一時矯激之爲也王儉¶
　七志曰宋髙祖逰張良廟並命僚佐賦詩謝瞻所賦&KR0227;¶
　于一時今載扵文選者是也其曰鴻門銷薄蝕陔下隕¶
　攙搶爵&KR0311;建䔥宰定都護儲皇肇&KR0098;契幽叟飜飛指帝¶
　郷則子房輔漢之䇿盡於此数語矣王荆公云素書一¶
　卷天與之榖城黄石非吾師固陵觧鞍&KR0147;出口捕取項¶
　羽如嬰兒&KR0025;来四皓招不得為我立弃商山芝用亦此¶
　數事而論議格調出瞻数等東坡論子房䄂搥之亊以¶
　謂良不爲伊吕之謀而特出於荆軻聶政之計以余&KR0026;¶
<pb:KR4i0012_SBCK_003-2a>¶
之此良少年之銳氣未足以咎良也圮上授書之後所¶
見豈前比㢤(葛常之)¶
予曽祖通議兄弟四人取良辰羙景賞心樂亊之義作¶
四并堂于東园故通議詩云華圃控弦秋學射寒窓留¶
燭夜抄書良辰羙景饒心事&KR0172;日相并樂起予先祖清¶
孝公兄弟六人取三荆同林之義作培荆亭于西園當¶
時篇詠無存者清孝安遇集中有培荆亭記其畧云西¶
园推輪無亭&KR0026;之玩伯兄欲紏合叔季同耳目之&KR0244;於¶
是基盈尺之髙宏一筵之廣列楹為亭號曰培荆至先¶
人文康公罷官南陽適當兵擾復還舊捿奉伯父工部¶
居焉别建二老堂于宅南秦望由里諸山皆在目植花¶
<pb:KR4i0012_SBCK_003-2b>¶
竹于四隅命某日治饌徃徃樂飲竟日某嘗賦詩云去¶
家纔隔水一股二老堂成三百&KR0211;鴒原暮下沙水暖鴈¶
行夜落霜天空竹根酌酒不妨酔花蕚斵詩如許工坐¶
乆興䦨笻竹杖出門人指兩仙翁(同上)¶
月輪當空天下之所共視故謝莊有隔千里&KR0006;共明月之¶
句盖言人雖異處而月則同瞻矣老杜當兵戈騷屑之¶
際與其妻各居一方自人情&KR0026;之豈能免閨門之念而¶
他詩未嘗一及之至於明月之夕則遐想長思屢形詩¶
什月夜詩云今夜鄜州月閨中只獨㸔&KR0071;之曰香霧雲¶
鬟&KR0668;清輝玉臂寒一百五日夜對月去無家對寒食有¶
淚如金波継之曰仳離放紅蘂想像嚬青蛾江月詩云¶
<pb:KR4i0012_SBCK_003-3a>¶
　江月光於水髙樓思殺人&KR0071;之曰誰家排錦字燭㓕翠¶
眉嚬其數致意閨門如此其亦謝莊之意乎顔延之對¶
孝武乃有莊始知隔千里&KR0006;共明月之&KR0003;是莊才情到¶
䖏延之未能曉也(同上)¶
魏武於諸子中獨愛植丁儀丁廙楊脩之徒爲植羽翼㡬¶
代太子丕而植任性不自雕勵又太子御之有術故易¶
宗之計不行盖非植遜丕也洎文帝即位植屡求試用¶
不報益怏怏帝欲害之卞太后曰汝已殺任城不得復¶
殺東阿故止從貶爵則植豈無怨懟乎嘗&KR0026;植所作¶
豫章行云他人雖同盟骨&KR0079;天性然周公穆康叔管蔡¶
　則流言子臧孫千乗季札慕其賢意謂已素爲武帝¶
<pb:KR4i0012_SBCK_003-3b>¶
所愛忌之者故衆有管蔡流言之&KR0003;然乃自以季札為¶
比亦誣矣豈其掠羙之言㢤(同上)¶
晋嵇康贈弟秀才四言詩云感悟馳情思我所欽則以所¶
欽爲弟陸機贈&KR0025;兄車&KR0016;詩云寤寐靡安豫願言思所¶
欽則以所欽爲兄又贈馮文罷詩云慷&KR0099;誰爲感願言¶
懷所欽則以所欽為友¶
陸機作詩贈賈謐㡬三百言無非極其裒讃方謐用事生¶
死荣辱人如反覆手其裒讃亦何足怪然其間亦有&KR0009;¶
意譏誚人未能推其意者按臧榮緒晋書謐父韓夀母¶
賈充少女也充平生不議立後妻郭槐輙以外孫韓謐¶
襲封帝計之遂以謐為魯公則是賈謐非充子也故機¶
<pb:KR4i0012_SBCK_003-4a>¶
詩云誕育洪胄纂戎于魯言誕育則以譏非巳生也¶
又曰惟漢有木曾不踰境謂橘踰淮則化爲枳言如螟¶
蛉之化蜾蠃無異也夫謐𫝑熖薰灼如此而機敢爲廋¶
詞以狎侮之真文人之習氣㢤¶
王福畤之子勔勮勃皆有才名故杜易簡稱為三珠𣗳其¶
後𦔳劼&KR0134;又皆以文顯勃於兄弟之間極友愛自郷還¶
&KR0593;詩云人生忽如客骨肉知何常願及百年内花蕚¶
常相將無使棠棣廢取譬人無良&KR0026;此語意豈兄弟¶
有不相能者&KR0088;及&KR0026;誡功勁云欲不可縦争不可常¶
勿輕小忿將成大殃此二人者似非處於禮義之域¶
者棠棣廢之語疑爲此二人設也(同上)¶
<pb:KR4i0012_SBCK_003-4b>¶
楊六尚書白樂天妻兄也&KR0004;除東川節度代妻賀兄云¶
覔得黔婁爲妺婿可能空&KR0009;蜀茶来又寒食&KR0009;詩云蛮¶
旗似火行隨馬蜀妓如花坐遶身不使黔婁夫婦㸔誇¶
張冨貴向何人皆責望之言也(同上)¶
文選載嵇叔夜贈秀才入軍詩李善注謂兄喜秀才入軍¶
而張銑謂叔夜弟不知其名考五詩或曰携我好&KR0311;或¶
曰思我良朋或曰佳人不在皆非兄弟之稱善銑所注¶
恐未必然爾(同上)¶
錢起題杜牧林亭詩云不湏躭小𨼆南阮在平津南阮謂¶
杜悰也史載悰更歴將相而牧困躓不自振怏怏不平¶
以至於卒審爾以牧之豈肯受其料理哉然宗族貴宦¶
<pb:KR4i0012_SBCK_003-5a>¶
河&KR0243;者非一枯菀升沉時命存焉何至怏怏如是可以¶
知牧之量不宏也¶
李義山作驕児詩時衮師方三四&KR0010;爾其末乃云兒&KR0063;勿¶
學耶讀書求甲乙况今西與北羗戎正狂悖兒當速成¶
大探雛入虎窟當爲萬户侯勿守一經袠兵連旤結生¶
民𡍼炭以日爲&KR0010;之時而乃望三四&KR0010;児立功於二十¶
年後所謂俟河之清人夀㡬何者也(同上)¶
陶淵明命子篇則曰夙興夜寐願爾之才爾之不才亦已¶
　焉哉其責子篇則曰雖有五男児緫不好&KR0083;筆天運苟¶
如此且進杯中物告&KR0770;等数則曰鮑叔管仲同財無猜¶
歸生伍舉班荆道舊而况同父之人㢤則淵明之子未¶
<pb:KR4i0012_SBCK_003-5b>¶
必賢也故杜子羙論之曰有子賢與愚何其掛懐抱然¶
子羙於諸子亦未為忘情者子羙遣興詩云驥子好男¶
兒前年學語時世亂憐渠小家貧仰母慈又憶㓜兒¶
詩云別離經莭換聦惠與誰論憶渠愁只睡炙背俯¶
晴軒得家書云熊兒幸無恙驥子最憐渠元日示宗¶
武云汝啼吾手戰&KR0026;此数詩於諸子鍾情&KR0057;甚於淵¶
明矣山谷乃云杜子羙困於三蜀盖爲不知者詬病以¶
爲詘於生亊又徃徃譏宗武失學故&KR0009;之淵明爾俗¶
人不知便爲譏病所謂癡人面前不得&KR0003;夣也(同上)¶
百家詩話總龜後集卷之三¶

# -*- mode: mandoku-view; -*-
#+TITLE: 增修詩話總龜
#+DATE: 2015-09-11 23:29:36.399611
#+PROPERTY: ID KR4i0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 6
#+PROPERTY: FILE SB04n0209-006增修詩話總龜-前卷六.
<pb:KR4i0012_SBCK_006-1a>¶
增修詩話總龜卷之六¶
　　　評論門(中)¶
王右丞好取人詩如行到水窮處坐看雲起時此華英集¶
　中句也漠漠水田飛白鷺隂隂夏木囀黄&KR1378;此李嘉祐¶
　句僧惠崇有詩云河分崗𫝑㫁春入燒痕青士大夫竒¶
　之然皆唐人舊句崇有師弟學詩於崇贈崇詩曰河分¶
　崗𫝑司空曙春入燒痕劉長卿不是師偷古人句古人¶
　詩句似師兄大都誦古人詩多積乆或不記則徃徃用¶
　爲巳有如少陵詩云峽束滄江起嵓排石𣗳圓見蘇子¶
　羙頌詩全用峽束滄江嵓排石𣗳作五言詩两句子羙¶
　豈竊人詩者(古今詩話)¶
<pb:KR4i0012_SBCK_006-1b>¶
元和中長安有沙門善病人文章&KR0057;能提人語意相合張¶
　籍喜之或得句曰長因送人處憶得別家時謂似應不¶
　與前軰合也僧曰此有人道來籍曰何人僧曰見他桃¶
　李𣗳憶着后園枝籍大𥬇¶
舒王云梨花一枝春帶雨桃花亂落如紅雨珠簾暮捲西¶
　山雨皆警句也然不&KR0002;院落深沉杏花雨爲佳¶
宋莒公好玉谿詩不愛韋蘇州晏元獻取少陵多取太白¶
　少又取裴&KR0003;幸無偏照處剛有不明時爲佳¶
咏牡丹詩甚多羅鄴云落盡春紅始見花幄籠輕日護香¶
　霞買栽池舘恐無地看到子孫能幾家此詩中之虎也¶
(俱同前)¶
<pb:KR4i0012_SBCK_006-2a>¶
此詩續本事詩有全篇云落盡春紅始見花花時比屋事¶
　豪奢買栽池舘恐無地看到子孫能幾家門𠋣長衢攅¶
　綉軛幄籠輕日護香霞歌鍾滿坐争&KR0172;賞豈信流年𩯭¶
　有華(續本事詩)¶
李太白才逸氣豪與陳拾遺齊名其論詩云梁陳巳來艶¶
　薄殊極沈休文又尚聲律將復古道非我而誰故陳李¶
　二集律詩全少嘗言興寄深㣲五言不如四言七言又¶
　其靡也况使束扵聲調俳優㢤故戯杜子羙曰飯顆山¶
　頭逢杜甫頭戴笠子日卓午借問别來太瘦生總爲從¶
　前作詩苦(古今詩話)¶
宋武帝詠謝莊月賦稱歎乆之謂顔延之希逸作此可謂¶
<pb:KR4i0012_SBCK_006-2b>¶
　前不見古人後不見作者陳思王何足尚也延之曰誠¶
　如其言又云羙人邁&KR0006;信音絶隔千里&KR0006;共明月知之¶
　不亦晚乎武帝以爲然及見希逸希逸對曰延之詩云¶
　生爲長相思死爲長不歸豈不更加於臣&KR0088;武帝撫掌¶
謝學士吟蝴蝶詩三百首人呼爲謝蝴蝶其間絶有佳句¶
　如狂隨柳絮有時見舞入梨花何處尋又曰江天春晚¶
　煖風細相逐賣花人過橋古詩有陌上斜飛去花間倒¶
　翅回又云身似何&KR0048;貪傅粉心如韓夀愛偷香終不若¶
　謝句意深逺¶
孫少述栽竹詩曰更起粉墻高百尺莫令墻外俗人看晏¶
　臨淄曰何用粉墻高百尺任敎墻外俗人看處士之節¶
<pb:KR4i0012_SBCK_006-3a>¶
　宰相之量各言其志¶
李洞爲呉子華所知子華嘗出百篇示洞洞曰大兄百篇¶
　中一聮最佳西昌新亭曰暖𣻌魚遺子晴逰鹿引麛子¶
　子華亦不怒其所鄙而喜其所許¶
蘇子羙坐進奏賽神事謪官死于臯橋之居江隣㡬有詩¶
　吊之曰郡邸獄寃誰與辯臯橋客死世同悲用事精審¶
　而當又有云五十踐衰境加我在明年論者謂人莫不¶
　用事使事如已出天然渾成乃可言詩¶
江外有石人破之其形色皆𩔖月歐陽文忠有月石詩云¶
　二曜分爲三固爲佳句尚念未快子羙見之作詩&KR0009;之¶
　云我疑此山石乆爲月昭著老蚌吸月月降胎水犀望¶
<pb:KR4i0012_SBCK_006-3b>¶
　星星入角&KR0686;霞爍石變丹砂白紅貫岩生羙璞永叔見¶
　之曰此竒才精通物理者也¶
說者謂王右丞終南詩皆譏時宰詩云太乙近天都連山¶
　接海隅言𫝑位盤㩀朝野也白雲廻望合青靄入看無¶
　言徒有表而無内也分野中峰變晴隂衆壑殊言恩澤¶
　偏也欲投何處𪧐隔水問樵夫言畏禍深也¶
杜荀鶴嘗有舊衣&KR0069;絮絮新酒竹篘篘或稱於相國韋莊¶
　莊曰我道印將金鏁鏁簾用玉鈎鈎其皆可見(俱同前)¶
唐人賡和詩有次韻依其次用韻同在一韻中耳有用韻¶
　用彼之韻亦必次之韓吏部和皇甫湜陸渾山火是也¶
　今人多不曉劉長卿餘干旅舎云揺落暮天逈丹楓霜¶
<pb:KR4i0012_SBCK_006-4a>¶
葉稀孤城向水閉獨鳥背人飛渡口月初上鄰家漁未¶
歸郷心正欲絶何處搗征衣張籍𪧐江上舘云楚馹南渡¶
　口夜深來客稀月明見潮上江静覺鷗飛旅𪧐今巳逺¶
　此行殊未歸離家乆無信又聴搗寒衣两詩偶似次韻¶
　皆竒作也¶
張逈少年苦吟未有所得夣五色雲自天而下取一團吞¶
　之遂精雅道有&KR0009;逺詩曰錦字慿誰逹閒庭草又枯夜¶
長燈影㓕天逺鴈聲孤蟬𩯭凋將盡虬髯白也無幾¶
回愁不語因看朔方啚携卷謁齊巳點頭吟諷無斁爲¶
改虬髯黒在無逈遂拜作一字師(郡閣雅談)¶
鄭谷㓜&KR0018;名譽司空圖見而竒之問之荅曰大夫曲江晚¶
<pb:KR4i0012_SBCK_006-4b>¶
　望㫁篇云村南斜日閑廻首一對鴛鴦落渡頭意深¶
　矣司空撫背曰當爲一代風騷主(同前)¶
蘇子容愛元白劉賔客軰詩如汝洛唱和皆徃徃成誦苦¶
　不愛太白軰詩曾誦汝洛集九日送人云清秋方落㡌¶
　子夏正離群以爲假對工夫無及此聮又舉劉夣得送¶
李文饒再鎮浙西詩以爲最着題(詩史)¶
謝赫云衛恊之𦘕雖不該備形妙而有氣韻凌跨群雄誠¶
　曠代絶筆歐陽文忠盤車圖云古𦘕𦘕意不𦘕形梅詩¶
　詠物無𨼆情忘情得意知者寡不&KR0002;見詩如見𦘕此眞¶
識𦘕也(古今詩話)¶
曹唐羅𨼆同時有詩名羅曰唐有&KR0017;詩或曰何也曰𣗳底¶
<pb:KR4i0012_SBCK_006-5a>¶
　有天春寂寂人間無路月茫茫唐曰𨼆有牡丹詩或曰¶
　何也&KR0002;教觧語&KR0063;傾國任是無情也動人(盧瓌抒情)¶
杜子羙詩映堦碧草自春色隔葉黄&KR1378;空好音此正詠武¶
　侯廟而托意在其間(金陵語録)¶
暝色赴春愁下得赴字好&KR0002;下起字便是小児語也無人¶
　覺來徃踈&KR0180;興何長下得覺字大好足見吟詩要一字¶
　两字工夫(同前)¶
國朝浮屠以詩名于世九人故有集號九僧詩今不復傳¶
余聞人多稱其一曰惠崇餘八人忘其名字余亦記其¶
　詩云馬　降來地鵰盤戰後雲又云春生桂嶺外人在¶
海門西其佳句𩔖此當時有進士許洞俊逸士也㑹諸¶
<pb:KR4i0012_SBCK_006-5b>¶
　僧分題出一&KR0083;約曰不得犯此一字其字乃山水風雲¶
　竹石花草雪霜星日禽鳥之𩔖諸僧閣筆洞咸平三年¶
　進士及第無名子嘲曰張康渾褁馬許洞閙裝妻是巳¶
　九僧謂希晝寳通守恭行肇簡長尚能智仁休復惟鳳¶
　有集行於世試𫟍亦有詩(歐公詩話)¶
唐之晚年詩人無復李杜豪放之格然亦務以精意相高¶
　如周朴者搆思&KR0057;艱每有所得必極雕琢故時人稱朴¶
　詩月鍜未及成篇句巳播人口其名重當時如此今不¶
　復傳余少時見集中有云風暖鳥聲碎日高花影重又¶
　云曉來山鳥閙雨過杏花稀誠佳句也¶
風暖鳥聲碎日高花影重杜荀鶴集有全篇嘗有云杜詩¶
<pb:KR4i0012_SBCK_006-6a>¶
　三百首妙在一聮中風煖鳥聲碎日高花影重今文忠¶
　乃以爲周朴詩¶
聖俞嘗語余曰詩家雖率意造語亦難若意新語工得前¶
　人所未道者斯爲善也必能狀難冩之景如在目前含¶
　不盡之意見於言外然後爲至賈島云竹籠拾山果瓦¶
瓶担石泉姚合云馬隨山鹿放人逐野禽棲等句是山¶
　邑荒僻官况蕭條不如縣古槐根出官清馬骨高為工¶
余曰工者如是狀難冩之景含不盡之意何詩為然聖¶
俞曰作者得於心覧者㑹以意&KR0002;嚴維柳塘春水慢花¶
塢夕陽遲則天容時態融和駘蕩豈不在目前乎又&KR0002;¶
　温飛卿雞聲茅店月人迹极橋霜賈島怪禽啼曠野落¶
<pb:KR4i0012_SBCK_006-6b>¶
　日恐行人則道路辛苦覊愁旅思豈不見於言外乎¶
楊大年與錢劉數公唱和自西崐集出時人争效之詩體¶
　一變而先生老軰患其多用故事至語僻難曉殊不知¶
　自是學者之弊如子儀新蟬云風來玉宇烏先覺露下¶
　金莖鶴未知雖用故事何害爲佳如大年云峭㠶横渡¶
　官橋柳叠鼔驚飛海㟁鷗其不用故事豈不佳乎盖其¶
　雄文博學筆力有餘故無施不可非如前世號詩人者¶
　區區於風雪草木之𩔖爲許洞所困也¶
退之才力無施不可以詩爲文章末事其詩曰多情懷酒¶
　伴餘事作詩人然其資談笑助諧謔叙人情狀物態一¶
　寓於詩而曲盡其妙此在雄文大手固不足論而余獨¶
<pb:KR4i0012_SBCK_006-7a>¶
愛其工於用韻盖得韻寛則波瀾横溢泛入旁韻合離¶
出入回合殆不可拘以常格如此日足可惜之𩔖是巳¶
得韻窄則不復旁出而因見其巧愈險愈竒如病中贈¶
　張十八之𩔖是也余嘗與聖俞論此以謂譬諸善馭良¶
馬者通衢廣陌縱橫馳逐惟意所之至於曲水蟻封疾¶
　徐中節而不蹉跌乃天下之至工也聖俞戯曰前史言¶
　退之爲人木強&KR0002;寛韻可自足而輒旁出窄韻難獨用¶
　而抝反不出非強而然歟坐客𥬇(俱同前)¶
歐陽永叔不甚愛杜詩而謂韓吏部絶倫吏部於唐世文¶
章未嘗屈下獨於李杜稱道不巳歐陽貴韓而不恱子¶
　羙所不可曉然於李白則又甚賞愛將由太白騰捍飛¶
<pb:KR4i0012_SBCK_006-7b>¶
　動易爲感動也(貢父詩話)¶
唐文人李習之不能爲詩韓吏部集有習之两句云前知¶
　詎灼灼此去信悠悠殊無可取鄭州嘗掘地得石刻刺¶
　史李翺戯贈詩云縣君愛塼渠遶水恣行逰鄙性樂山¶
　野掘地便成溝两岸植芳艸中間𣻌清流所向旣不同¶
　傅&KR0101;還自脩從他後人見景趣誰爲幽此别一李翺非¶
　習之唐書習之傳不記爲鄭州王深甫編次習之詩乃¶
　收此詩皇甫湜詩亦無聞退之有讀公安詩譏其掎摭¶
　糞壌間國朝尹師魯以古文自名而不能爲詩吾嘗見¶
　梅聖俞云然(同前)¶
許渾詩格清䴡然不干教化又有李逺以賦名傷於綺靡¶
<pb:KR4i0012_SBCK_006-8a>¶
　不渉道故當時號渾詩逺賦雖然詩要于教化若似聶¶
　夷中軰又太拙直矣(詩史)¶
古人文章自&KR0063;律度未嘗以音韻爲主自沈約増崇韻學¶
其論文則曰欲使宫羽相變低昻殊節若前有浮聲則¶
後須切響一篇之内音韻盡殊两句之中輕重悉異妙¶
逹此㫖始可言文自後浮巧之語體製漸多如旁犯蹉¶
對假對雙聲叠韻之𩔖詩又有正格偏格𩔖例極多故¶
有三十四格十九圖四聲八病之𩔖今略舉數事如徐¶
陵云陪遊馺娑䀻&KR0655;腰於結　長樂鴛鴦奏新聲於度¶
曲又云厭長樂之踈鍾勞中宫之緩箭雖两長樂義不¶
同不爲重複此爲旁犯如九歌云蕙殽蒸&KR0006;蘭藉奠¶
<pb:KR4i0012_SBCK_006-8b>¶
　桂酒&KR0006;椒漿蒸蕙殽對奠桂酒今倒用之謂之蹉對如¶
　自朱&KR0088;之狼狽致赤子之流離不惟赤對朱&KR0088;對子兼¶
　狼狽流離乃獸名對鳥名又如厨人具雞&KR0112;稚子&KR0933;楊¶
　梅以雞對羊如此之𩔖皆爲假對如幾家村艸裏吹唱¶
　隔江聞幾家村艸吹唱隔江皆雙聲如月影侵簮冷江¶
　光逼&KR0282;清侵簮逼&KR0282;皆叠韵詩第二字側入謂之正格¶
　如鳯暦軒轅紀龍飛四十春之𩔖皆第二字平入謂之¶
　偏格如四更山吐月殘夜水明楼之𩔖唐名軰詩多用¶
　正格希首薦樂天曰二公論文在於一戰遂試長劍𠋣¶
　天外賦餘霞散成綺詩以凝爲首祜次之曰地𫝑遥高¶
　岳河流側譲𨵿多士謂陳叔寳曰日月光天徳山河壯¶
<pb:KR4i0012_SBCK_006-9a>¶
　帝居此徒有前名又祜題金山寺云𣗳影中流見鍾聲¶
　两岸聞雖綦母潜云塔影掛清漢鍾聲和白雲此句未¶
　爲佳祜觀獵四韻及宫詞樂天曰張三作獵詩比王右¶
　丞予則未敢優劣王摩詰詩曰風劲角&KR0211;鳴將軍獵渭¶
　城草枯鷹眼疾雪盡馬蹄輕忽過新城戍還歸細柳營¶
　廻看落鴈處十里暮雲平祜詩曰曉出禁城東分圍淺¶
　草中紅旗開向日白馬驟迎風背手抽金鏃翻身控角¶
　&KR0211;萬人齊指處一鴈落寒空白公云又謂宮詞之中皆¶
　數對何足竒也然無徐生千古長如白練飛一條界破¶
　青山色祜遂行歌而邁凝亦鼓枻而去二生終身偃蹇¶
　不隨郷賦前此李林宗&KR0024;闕杜牧之舎人與樂天輦下¶
<pb:KR4i0012_SBCK_006-9b>¶
　較文具言元白詩體斘雜而爲清苦者見嗤因茲恨之¶
　樂天爲河南尹李爲河南令相遇於道尹乗馬令肩輿¶
　乖趍走之禮亦曾謂樂天爲囁嚅公聞者皆咲樂天名¶
　减矣尹曰李直木(林宗/字也)吾視之猘子也其鋒不可當後¶
　牧之守秋浦與祜爲詩酒之交酷吟祜宫詞亦知錢塘¶
　之試自有是非之論櫰不平之色爲詩二章以髙之曰¶
　誰人得似張公子千首詩輕萬戸侯又云如何故國三¶
　千里虚唱歌詞滿六宫祜詩曰故國三千里深宫二十¶
　年一聲何滿子𩀱淚落君前此詩宫娥諷念思郷起長¶
　門之悲祜復逰甘露寺&KR0026;盧肇題詩曰不謂三呉經此¶
　詩人也祜曰日月光先到山河𫝑盡來盧曰地從京口¶
<pb:KR4i0012_SBCK_006-10a>¶
　㫁山到海門(雲溪友議)¶
聖俞子羙齊名於一時而二家詩體特異子羙筆力豪俊¶
　以超邁横絶爲奇聖俞覃思精㣲以深逺閑淡爲意各¶
極其長雖善論者不能優劣余谷夜行詩略道其一二¶
　云子羙氣方雄萬竅&KR0197;一噫有時肆顛狂醉墨洒滂濡¶
譬如千里馬巳𤼵不可殺&KR0313;前盡珠璣一一難㨂汰梅¶
公事清淺石齒漱寒瀬作詩三十年視猶後我軰文詞¶
愈清新心意雖老大有如妖嬈女老自有餘態近詩&KR0057;¶
苦硬咀嚼苦難嘬又如食橄㰖真味乆愈在蘇豪以氣¶
轢舉世徒驚駭梅窮獨我知古噐今難賣語雖非工謂¶
　粗得彷彿然不能優劣之(歐公詩話)¶
<pb:KR4i0012_SBCK_006-10b>¶
昔蘇子羙言樂天琵琶行中云夜深忽夣少年事覺來粉¶
淚紅闌干此聮有佳句余謂夣得武昌老人吹笛歌云¶
如今老去語猶遲音韻髙低耳不知氣力巳無聲尚在¶
時時一曲夣中吹不减樂天(詩史)¶
梅聖俞扵范希文席上賦河豚魚詩云春洲生荻芽春岸¶
飛楊花河豚於此時貴不數魚蝦河豚出春暮逰水上¶
食柳絮而肥南人多與荻芽爲羮而食之故知者謂只¶
破題两句已道盡河豚好處聖俞平生苦於吟詠以閑¶
爲意故其詩思極艱此詩於尊爼咲談間頃刻而成遂¶
爲絶唱(東齋録)¶
司馬相如叙上林諸水曰丹水紫淵㶚滻涇渭八川分流¶
<pb:KR4i0012_SBCK_006-11a>¶
　相背而異態灝溔潢東注太湖李善注太湖所謂震澤¶
　按八水皆入大河焉得東注震澤又曰樂天長恨歌云¶
峨嵋山下少人行旌旗無光日色薄峨嵋在嘉州與幸¶
　蜀路全無交渉杜甫武侯廟栢詩云霜皮溜雨四十圍¶
　黛色叅天二千尺四十圍乃徑七尺無乃太細長也防¶
風氏身廣九畆長三丈按廣六尺九畆乃五十丈四尺¶
　如此防風之身乃一餅餤耳此文章之病也(筆談)¶
晏元獻公喜爲詩多稱引後進一時名士徃徃出其門聖¶
　俞作詩多矣公獨愛其一聮云寒魚猶着底白鷺巳飛¶
　前又絮暖鮆魚繁波添蓴菜紫余嘗見聖俞自書手簡¶
　再三稱賞此二聮余問之聖俞曰此非我之極致豈公¶
<pb:KR4i0012_SBCK_006-11b>¶
　偶自得意於其間乎(歐公詩話)¶
淇州楊軒詠牡丹曰楊妃歌舞態西子巧讒魂利劍砍不¶
　㫁餘妖鍾此根光華日已盛欄檻豈長存&KR0009;語尋芳者¶
　須知松栢尊羅𨼆曰&KR0002;教觧語&KR0063;傾國任是無情也動¶
　人二人用意不同如此軒詩雖撚風花而有警戒(雲齋/廣録)¶
世傳盧綘夣女子喝菩薩蠻云眉黛逺山攅芭蕉生暮寒¶
　此詞人能道之楊大年云獨自凭䦨干衣&KR0109;生暮寒未¶
　知孰是(古今詩話)¶
劉長卿嘗謂前有沈宋王杜後有錢&KR0048;劉李李嘉祐郎士¶
　元焉得與余齊稱每題詩不言姓但曰長卿以海内合¶
　知之耳士林譏之宋雍&KR0004;無令名及瞽詩名乃彰盧綸¶
<pb:KR4i0012_SBCK_006-12a>¶
　員外作擬僧詩清江作七夕詩劉隨州有眼作無眼句¶
　宋雍無眼作有眼句流以爲四背或云四倒盧綸詩曰¶
　願得逺公知姓字焚香洗鉢過餘生清江上人詩曰惟¶
　愁更漏促離別在明朝劉隨州詩曰細雨濕衣看不見¶
　閑花着地聴無聲宋雍詩曰黄鳥不堪愁裏聴緑楊冝¶
　向水中看(雲溪友議)¶
心事數莖白髮生涯一片青山空林有雪相待古路無人¶
　自還李王好書神仙隱遁之術非遭罹多故欲脫世網¶
　而不得者耶(百斛明珠)¶
舊說陶淵明不知音畜無絃琴以&KR0009;意曰但得琴中趣何¶
　勞絃上聲東坡嘗言劉伯伶以鍤自隨曰死便埋我予¶
<pb:KR4i0012_SBCK_006-12b>¶
　以謂伯伶非逹者棺槨衣衾不害爲逹苟為不然死則¶
　已矣何必更埋至於淵明亦非忘琴者也五音六律不¶
　害爲忘琴茍為不然無琴可也何獨絃乎以是知舊說¶
　之妄也淵明自云和以七絃豈得爲不知音當是有琴¶
　而絃弊壞不復更張但撫弄以&KR0009;意如此爲得其真自¶
　祭文出妙語於纊息之餘豈死生之流㢤但恨其猶以¶
　生爲寓以死爲真耳嗟夫先生豈非真死得非寓乎(同/前)¶
詩話總龜卷之六¶
#+PROPERTY: JUAN 6
#+PROPERTY: FILE SB04n0210-006增修詩話總龜後集-後卷六.
<pb:KR4i0012_SBCK_006-1a>¶
百家詩話總龜後集卷之六¶
　諷諭門¶
唐文宗夏日聮句東坡謂宋玉對楚王雄風&KR1018;其知已不¶
　知人也公&KR0096;小子有羙而無規爲續之云一爲居所移¶
苦樂永相忘願言均此施清隂分四方或謂五弦之薫¶
解愠阜財巳有陳善責难之意愚謂不然凢規諫之辞¶
湏切直分明乃可以感悟人主故盗言孔甘良薬苦口¶
若以薫風自南来爲陳善閉邪但恐後世導䛕側媚持¶
兩可者皆得以冐敢諫之名也(䂬溪)¶
陽城徳行道義爲士林之所敬服徳宗以銀印赤紱起于¶
𨼆所驟拜諌官可謂賢且遇矣故學生聞道州之貶&KR0300;¶
<pb:KR4i0012_SBCK_006-1b>¶
業而呌閽賢士愴馹名之同摛辞而頌徳可以知其賢¶
不誣也然退之諌臣論乃極口貶之何㢤其言曰今陽¶
子實一匹夫在諫位不爲不乆而未嘗一言及於政視¶
政之得失&KR0002;越人之視秦人之肥瘠問其官則曰諌議¶
也問其政則曰我不知也有道之士固如是乎考之本¶
傳以謂他諫官論事苛細帝厭苦城漫聞得失且熟尤¶
未肯言客屡諫之第醉以酒而不荅盖其意有所待矣¶
至徳宗逐陸贄&KR0082;相裴延齡而城伏蒲之&KR0003;始上廷争¶
懇至累日不解故元㣲之詩云正元歳云暮朝有曲如¶
鈎飛章八九上皆&KR0002;珠暗&KR0300;且曰事不止臣諫誓不休¶
而白楽天亦云陽城爲諌議以正事其君其手如屈軼¶
<pb:KR4i0012_SBCK_006-2a>¶
舉必指侫臣卒使不仁者不得秉國鈞柳子厚亦云抗¶
志厲義直道是陳盖退之諫論乃在止裴延齡為相之¶
前而三子頌羙之言乃在陽城極諫之後也(丹陽集)¶
唐末有冝春人王轂以&KR0084;詩擅名嘗作玉𣗳曲畧云璧月¶
夜瓊楼春匣舌泠泠詞調新當時狎客尽封禄直諫犯¶
　顔無一人&KR0084;未闋晋王劍上粘腥血君臣猶在醉郷中¶
　一面巳無陳日月此調大播人口轂未苐時嘗於市㕓¶
中見有同人&KR0013;無頼軰歐撃轂前救之曰莫無禮便是¶
觧道君臣猶在醉郷中一面巳無陳日月者無頼聞之慙¶
謝而退盖譏當時士大夫掩蔽人善殆此小人不若愚¶
　謂特假以自諭爾無頼所以悔過&KR0025;善頓革㐫暴之氣¶
<pb:KR4i0012_SBCK_006-2b>¶
者非重其才也非重其名也盖重其言有&KR0024;於治亂安¶
危者也¶
蔡寛夫云江湖多白鳥天地有青蝇人遂以白鳥爲鷺而¶
禮記月令群鳥飬羞鄭氏乃引夏小正丹鳥白鳥之&KR0003;¶
謂白鳥為蚊蚋則知以對青蠅意亦深矣不然江湖多¶
白鷺有何&KR0003;邪(䂬溪)¶
子羙詩草有害於人曾何生阻脩芒刺在我眼焉能待時¶
　秋其憤邪嫉𢙣欲芟夷蕰崇之以肅清王室者抱懐可¶
　見臨川有勿去草草無𢙣如比世俗俗浮薄此方外之¶
　語異乎農夫之務者也(黄常明)¶
子羙云設網萬魚急盖指聚歛之臣苛法侵漁使民不&KR0147;生¶
<pb:KR4i0012_SBCK_006-3a>¶
乃萬魚急也又云能者操舟疾&KR0002;風撑突波濤挺义入¶
小人舞智趋時巧宦数遷所謂疾&KR0002;風也殘民以逞不¶
顧傾覆所謂挺义入也日暮蛟龍改窟穴山根鱸鮹隨¶
雲雷魚不得其所龍豈能安居君與民猶是也此與六¶
義比興何異吾徒何爲縱此樂暴戾天物聖所哀此樂¶
而能戒又有仁厚意亦如前王作網&KR0328;設法害生成不¶
專爲取魚也退之义魚曰&KR0026;樂憶吾僚異此意矣亦如¶
蘄簟云&KR0077;願天日常炎曦故後人改之云豈比法曹空¶
自&KR0059;却願天曰長炎赫(黄常明)¶
唐子西上張天&KR0116;内前行云内前車馬撥不開文德殿下¶
宣麻回紫&KR0340;侍郎拜右相中使押赴文昌䑓此語善扵¶
<pb:KR4i0012_SBCK_006-3b>¶
　叙事質而不俚又云周公禮樂未要作致身姚宋亦不¶
𢙣向来兩翁當國年民間斗米&KR0138;四錢此語善扵諷諭¶
當而有理皆可法也湖上云佳月明作哲好風聖之清¶
栖禪　歸云草青仍過雨山紫更斜陽語意俱新¶
李陽氷云太白不讀非聖人之書恥爲鄭衛之作故其言¶
多似天仙之辭凢所著述言多諷興自三代以來風騷¶
之後馳驅屈宋鞭撻&KR0045;馬千載獨歩唯公一人故王公¶
趋風列岳結&KR0100;群賢翕習如鳥帰鳯盧黄門云陳拾遺¶
横制頽波天下質文翕然一變至今朝詩体尚有梁陳¶
　宫掖之風至公大変掃地併盡今古文集遏而不行唯¶
　公文章横&KR0013;六合可謂力敵造化歟¶
<pb:KR4i0012_SBCK_006-4a>¶
　　逹理門¶
苕溪漁𨼆曰裴&KR0003;云讀書貧裏樂捜句静中忙此二事乃¶
　余日用者甘貧守静自少至老飽諳此味矣¶
許彦同詩話云羅𨼆詩云只知亊逐眼前過不&KR0116;老&KR0025;頭¶
　上來此殊有味¶
朱氏復齋偶題詩曰出入無時是此心豈知鷄大易追㝷¶
　請㸔屏上&KR0004;爻㫖便識名齋用意深¶
東坡云秋菊有佳色裛露掇其英泛此忘憂物逺我遺¶
　世情一觴雖獨進杯盡壼自傾曰入群動息帰鳥趋林¶
　鳴𥬇傲東軒下&KR0147;後得此生靖莭以無事爲得此生則¶
　見役扵物者非失此生耶¶
<pb:KR4i0012_SBCK_006-4b>¶
東坡送山夲禪師赴法雲云是身如浮雲安得限南北此¶
　二句乃老杜別賛上人詩中全語豈偶然用之邪題碧¶
落洞詩云小語輙響荅空山白雲驚此語全𩔖李太¶
　白今印夲誤作自雷驚不惟無意味兼與上句重叠¶
也後自嶺外歸次韻江晦叔詩云浮雲時事改孤月此¶
　心明語意髙妙如𠫵禪悟道之人&KR0269;露胷&KR0109;無一毫¶
窒碍也¶
康節天津感事吟水流任急境常静花落雖頻意自閑¶
不似世人忙裏老生来未始得開顔(撃壤集)¶
先天吟先天天弟爲後天奉天時弗違無時𧇊奉時有¶
時疲(同上)¶
<pb:KR4i0012_SBCK_006-5a>¶
身心吟身生天地後心在天地前天地自我出自餘何¶
　足言(同上)¶
康莭無憂吟人生長有两般愁愁死愁生未易休或向利¶
中窮力取或于名上盡心求多思唯恐晚得手未老已¶
聞先白頭我有何功居彼上其間攘臂獨無憂(擊壤集)¶
百家詩話總龜後集卷之六¶
<pb:KR4i0012_SBCK_006-5b>¶

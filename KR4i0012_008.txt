# -*- mode: mandoku-view; -*-
#+TITLE: 增修詩話總龜
#+DATE: 2015-09-11 23:29:36.484876
#+PROPERTY: ID KR4i0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 8
#+PROPERTY: FILE SB04n0209-008增修詩話總龜-前卷八.
<pb:KR4i0012_SBCK_008-1a>¶
增修詩話總龜卷第八¶
　　　評論門(四)¶
韋蘇州云誰知風雨夜復此對床眠最爲世所稱重而白¶
　樂天招張司業云能來同𪧐否聴此對床眠意亦相𩔖¶
　然不爲人知老杜云眼前無俗物多病也身輕而樂天¶
　有眼前無俗物身外即僧居之句世亦獨稱老杜(直方/詩話)¶
梁簡文云早知半路應相失不&KR0002;從來本獨飛李義山云¶
　無事交渠更相失不及從來莫作雙而近時樂府亦云¶
　早知今日長相憶不及從來莫作𩀱此最爲詩之大患¶
樂天云哺歠眠糟瓮流涎見麯車杜甫有路逢麯車口流¶
　涎而張文潜有&KR0009;予詩云須看逺山相對蹙莫欺病齒¶
<pb:KR4i0012_SBCK_008-1b>¶
　惱衰翁自註云黄九謝人遺梅子詩有逺山對蹙之句¶
　乃知詩人取當時作者之語便以爲故事此無他以其¶
　人重也¶
舒王詩云投老歸來供奉班塵埃無復見鍾山何須更待¶
黄粱熟始信人間是夣間又云黄𥹭欲熟日流連謾道¶
春歸莫悵然蝴蝶豈能知夣事&KR1355;&KR1355;先墮晚花前又¶
　云客舎黄粱今始熟鳥殘紅柿昔分甘盖三用黄𥹭而¶
　意義皆妙¶
老杜對雪詩云有待至昏鴉乃引何遜城隂度塹黒昏鴉¶
　接翅歸之句余疑昏鴉亦常語何必引遜句後作絶句¶
　却云釣艇収緍盡昏鴉接翅歸¶
<pb:KR4i0012_SBCK_008-2a>¶
秦少㳺始作蔡州教授意謂朝夕便當入舘歩青雲之上¶
　故作東風解凍詩云更無舟楫碍從此百川通已而乆¶
　不召用作送張和叔云大梁豪英海故人滿青雲爲謝¶
　黄叔度𩯭毛今白紛謂山谷也說者以爲意氣之盛衰¶
　一何容易¶
舒王送呉仲庻待制守潭云自古楚有材&KR1641;醁多羙酒不¶
　知樽前客更待賈生否賈&KR0105;初爲河南呉公召置門下¶
　而謪死長沙其用事之精余以爲可詩法¶
余最愛蘇黄門送文潞公云遍閱後生真有道欲談前事¶
　恐無人盖潞公官爵年徳難爲形容非此两句不能優¶
　㳺而自見¶
<pb:KR4i0012_SBCK_008-2b>¶
張文潜病中作七言詩蘇黄門和之云長空鴈過疑來荅¶
　虚幌螢飛坐恐燒秦覯云文潜讀至此不樂余曰何也¶
覯云虚幌坐燒近於死病人所諱¶
歐陽文忠最愛林和靖云踈影横斜水清淺暗香浮動月¶
黄昏山谷以爲不&KR0002;雪後園林纔半𣗳水邉籬落忽横¶
枝余以爲其所愛者便是優劣&KR0088;此句扵前所稱真可¶
䖏伯仲耳而和靖又有詩云池水倒窺踈影動屋簷斜¶
　入一枝低¶
歐陽文忠送張至秘校歸莊詩云鳥聲梅店雨柳色野橋¶
春此茅店月板橋霜之意老杜云天𨶕象緯逼雲卧衣¶
裳冷舒王云當作天閱謂其可對雲卧也¶
<pb:KR4i0012_SBCK_008-3a>¶
古今人作昭君詞多矣余獨愛樂天一絶云漢使却回傳¶
　&KR0009;語黄金何日贖蛾眉君王若問妾顔色莫道不如宫¶
　裏時其意優㳺而不迫切樂天賦此時年甚少¶
李秉彛字徳叟寄詩一卷與李希聲云此余近所作希聲¶
　讀至朋也老無能淡如雲水僧爲之撫掌盖洪龜父名¶
　朋善作詩德叟欲資其名失於點勘故耳¶
老杜云何時一尊酒重與細論文而孟浩然亦有何時一¶
　尊酒重與李膺傾之句¶
唐張子容作巫山詩云巫嶺岧嶤天際重佳期夙昔願相¶
　從朝雲暮雨連天暗神女知來第幾峰近時晏叔原作¶
　樂府云慿君問取歸雲信今在巫山第㡬峰最爲人所¶
<pb:KR4i0012_SBCK_008-3b>¶
　稱恐出扵子容¶
李賀高軒過中有筆&KR0024;造化天無功之句余每撃節此詩¶
　人之所以多窮也老杜云文章憎命逹恐亦出此¶
陳無巳云石池隨䖏數逰魚余以爲不若李希聲云緑净¶
　隨時看上魚¶
邵尭夫詠牡丹云施朱施粉色俱好傾國傾城艶不同可¶
　謂言工殊無高致¶
張崏字子望作洛陽觀花云平生自是愛花人到處㝷芳¶
　不遇真秪道人間無正色今朝初見洛陽春盖托意邵¶
　堯夫尭夫和云造化從來不&KR0018;人萬般紅紫見功真滿¶
　城車馬空撩亂未必逢春盡得春豈非欲使之有所行¶
<pb:KR4i0012_SBCK_008-4a>¶
　耳¶
邵尭夫集平生所作爲十卷&KR0197;曰撃壌冨丞相作詩題其¶
　後云&KR0058;民於變似尭時便字尭夫徳可知更覧新詩名¶
　撃壌先生全道略無遺爲偉人所重如此¶
郭功父少時喜誦文忠公詩一日過聖俞聖俞曰近得永¶
　叔書云作廬山高詩送劉同年効杜牧晚晴賦自以為¶
　得意恨未見此詩功父誦之聖俞撃節歎賞曰使吾更¶
　學作詩三十年不能道其中一句功父再誦不覺心醉¶
　遂置酒又再誦數行凡誦十數遍不交一言而罷明日¶
　聖俞贈功父詩曰一誦廬山髙萬景不可藏設如古𦘕¶
　師極意未能忘或云不及忘¶
<pb:KR4i0012_SBCK_008-4b>¶
癸未正月三日徐師川胡少汲謝夷季林子仁潘邠老呉¶
　君&KR0073;饒次守楊信祖呉迪吉見過㑹飲於賦歸堂亦可¶
爲一時之盛潘一作詩歴數其人云胡子雲中白鶴林¶
生初發芙蓉呉十九成雅奏饒三百錬竒鋒南州復見¶
　髙士東山行起謝公信祖真成徳祖立之無愧行中呉¶
生可共南郡老夫寜附石崇閒雅巳傾重客說談仍得¶
　王戎冠盖城南高㑹山隂未掃餘風客散日衘西壁主¶
　人不道尊空徐師川軰皆言此詩殊不工又六字無人¶
曾如此作想爲五言亦可遂去一字句皆可讀至老夫¶
　附石崇坐客無不大𥬇¶
劉咸臨醉中嘗作詩話數十篇旣醒書四句於後曰坐井¶
<pb:KR4i0012_SBCK_008-5a>¶
　而觀天遂亦作天論客問天方圓低頭慙客問盖悔其¶
　率爾也¶
參寥云舊有一詩&KR0009;少㳺少游和云樓閣過朝雨參差動¶
　霽光衣冠分禁路雲氣繞宫墻亂絮迷春闊嫣花困日¶
　長平康何處是十里帶垂楊孫莘老讀此詩至末句這¶
　小子又賤相𤼵也少㳺後編淮海集遂改云經旬率酒¶
　伴猶未厭長楊¶
宗室士&KR0788;字明𤼵喜作詩與𦘕嘗爲高軒過圖張嘉甫題¶
　云顧長康善𦘕而不能詩杜子羙善作詩而不能𦘕從¶
　容二子之間者王右丞也&KR0002;明發盖右丞之季孟云晁¶
　無咎亦題云嘉甫謂顧長康善𦘕而不能詩杜子羙能¶
<pb:KR4i0012_SBCK_008-5b>¶
　詩而不能𦘕明發兼此二勝可在摩詰季孟間余以𦘕¶
　及詩信嘉甫之知言晁以道見之謂余能𦘕而不能詩¶
　乃可以爲病豈有能詩而必又能𦘕&KR0088;夏雲多竒峰乃¶
長康句謂不能詩可乎嘉甫旣易於立論而無咎又便¶
　抑之大抵皆讀書少之過¶
洪龜父有詩云胡生𦘕山水烟雨山更好鴻鴈書逺汀馬¶
牛風雨草潘邠老愛其第二句余愛其第三句山谷愛¶
其第四句徐師川愛其第三第四句逺汀後又改爲逺¶
　空余云向上一句莫是公未有所得否何衆人之皆不¶
　好也龜父大𥬇¶
劉壯輿云歐陽公自謂吾畏慕不可及者聖俞子羙及贈¶
<pb:KR4i0012_SBCK_008-6a>¶
　詩云文㑹忝予盟詩壇推子將又曰維持於文章㤗山¶
　一浮塵旣曰郊死不為島聖俞𤼵其藏又曰堪𥬇區區¶
　郊與島螢飛露&KR0668;凝秋草是其自謂不如者乃所以過¶
　之也¶
歐陽公云李白云落日欲沒峴山西倒着接䍦花下迷㐮¶
　陽小児齊拍手大家争唱白銅鞮此常言也至於清風¶
　明月不用一錢買玉山自倒非人推然後見太白之横¶
　放所以警動千古者顧不在於此乎甫之於白得其一¶
　節而精強過之余以爲以此警動之耳¶
田承君云歐陽公晚年最喜陳知默詩至云修方且欲學¶
　之陳詩不多見承君但見其两聮云平地風烟橫白鳥¶
<pb:KR4i0012_SBCK_008-6b>¶
　半山雲木卷蒼藤雲埋山麓藏秋雨葉脫林梢帶晚風¶
張文潜作虎圖詩云煩君衛吾寝振此蓬蓽陋坐令盗肉¶
　䑕不敢窺白晝潘邠老云却是猫児詩¶
文潜作輸麥行有云&KR0163;頭雨乾&KR0163;他白老稚相呼打新麥¶
　半歸倉&KR0338;半輸王免教縣吏相煎逼輸王乃老農語&KR0002;¶
　時享歲貢納王勤王之𩔖其語古矣¶
秦少㳺晚出左掖門有詩云金雀觚稜轉夕暉飄飄宫葉¶
　墮秋衣出門塵漲如黄霧始覺身從天上歸識者以爲¶
　少㳺作一黄本校勘而衒耀如此必不逺到¶
洪駒父見陳無巳小放歌行云不惜捲簾通一顧怕君着¶
　眼未分明此爲竒語盖通字未嘗有人道余曰子豈不¶
<pb:KR4i0012_SBCK_008-7a>¶
　記老杜云簾户每冝通乳燕&KR0088;¶
舒王有云却憶金明池上路紅裙争看緑衣&KR0048;歐公謂舒¶
　王曰謹愿者亦復爲之&KR0088;¶
趙徳有詩云冥冥小雨不成泥參寥言冥冥之雨却是作¶
　泥者不&KR0002;霏霏也以道以爲然¶
荆公嘗作一絶題張文昌詩後云蘇州司業詩名老樂府¶
　皆言妙入神看似㝷常最竒崛成如容易却艱辛文昌¶
　平生所得荆公两句言盡¶
詩云壁門金𨶕𠋣天開五見宫花落石槐明日扁舟滄海¶
　去却將雲氣望蓬萊此劉貢父詩也自舘中出知曹州¶
　時作舊云雲表荆公改作雲氣又云五見宫花落石槐¶
<pb:KR4i0012_SBCK_008-7b>¶
　此作詩法也¶
王中至召至舘中試罷作一絶題於壁云古木森森白玉¶
堂長年來此試文章日斜奏賦長楊罷閑拂塵埃看𦘕¶
墻舊云奏罷長楊賦亦荆公所改¶
石守道作三豪詩謂曼卿豪於詩永叔豪於文杜默豪扵¶
歌故詩云師雄二十二筆距猛如鷹玉川月蝕句意欲¶
　相慿陵而歐公亦有詩云南山有鳴鳯其音和自清鳴¶
　於有道國出則天下平杜默東土秀能吟鳯凰聲作詩¶
幾百篇長歌仍短行杜默濮州人師雄其字謂豪扵歌¶
者有送守道六子詩云聖人門前大䖝及推倒楊朱墨¶
　翟扶起仲尼周公之句默詩謂之豪者豈在是&KR0088;余嘗¶
<pb:KR4i0012_SBCK_008-8a>¶
　得師雄全集觀之餘作皆不及此¶
陳無已有&KR0009;&KR0303;以道詩云子較東方生自視何益損人言¶
　不當價一錢萬金産其後無巳又賦高軒過云&KR0364;王蛺¶
　蝶江都馬一&KR0083;千金不當價以道云陳三两度不當價¶
司空表聖自論其詩以爲得味外味如緑𣗳連村暗黄花¶
　入麥稀此句最善又云棋聲花院閉幡影石壇高吾嘗¶
　獨逰五老峰白䳽觀松隂滿庭不見一人惟聞琴磬之¶
　音然後知此句之工但恨其寒儉有僧態&KR0002;子羙詩云¶
　暗飛螢自照水𪧐鳥相呼四更山吐月殘夜水明樓則¶
　才力冨徤過表聖逺甚¶
柳儀曹詩(憂/中)有樂樂中有憂妙絶古今然老杜云王侯與¶
<pb:KR4i0012_SBCK_008-8b>¶
　螻蟻同盡隨丘墟儀曹何憂之深也¶
有人云陳無巳閉門十日雨即是退之長安閉門三日雪¶
　余以爲作詩者容有意思相犯亦不必爲病但不可太¶
　甚耳(並同前)¶
古有早行詩云主人燈下別羸馬月中行又王若云旅人¶
　心自急公子夣犹迷惟江東逸人王舉衮詩曰高空有¶
　月千門閉大道無人獨自行最爲絶唱(青𤨏集)¶
范文正有採茶歌天下共傳蔡君謨謂希文公歌膾炙人¶
　口有少未完盖公才氣豪傑失於少思希文曰何以言¶
　之謨曰昔茶句云黄金碾畔緑塵飛碧玉甌中翠濤起¶
　今茶之絶品其色貴白翠緑乃茶之下者耳希文曰君¶
<pb:KR4i0012_SBCK_008-9a>¶
善鍳茶者也此中吾語之病也公意如何君謨曰欲革¶
　公詩二字非敢有加焉公曰革何字君謨曰翠綠二字¶
　可云黄金碾畔玉塵飛碧玊甌中素濤起希文曰善又¶
　見君謨之精茶希文之伏於義¶
濮州杜默當年目之爲三豪謂黙豪於歌石守道赴詔作¶
　太學直講默作大字歌送之今舉其豪句云仁義途中¶
　馳騁詩書府裏從容頭角驚殺嘏蠏學海波中老龍爪¶
　距逐出狐兎聖人門前大䖝推倒楊朱墨翟扶起仲尼¶
　周公一條路出甕口幾程身在雲中水浸山影倒碧春¶
着花梢半紅因此歌得在三豪之列又上永叔詩云一¶
　片靈䑓掛明月萬丈詞熖飛長虹乞取一杓鳯池水活¶
<pb:KR4i0012_SBCK_008-9b>¶
　取乆旱泥蟠龍其豪例皆此𩔖(並同前)¶
薛許州能以詩道爲巳任還劉徳仁卷有詩云百首如一¶
　首卷&KR0004;如卷終譏劉不能變態陸希聲之比(北夣𤨏言)¶
蜀沙門僧爾鳥慕李白歌鄙賈島蹇澁乃自諷其詞云¶
　鯨目光燒半海紅鰲頭浪蹙掀天白而云我不能致思¶
　扵藩蘺蹄涔之間人咸服之仍精於周易佛經為歌行¶
　掩之賈島嘗爲僧洛陽令不許僧午後出寺賈有詩云¶
　不如牛與羊猶得日暮歸詩思遲澁杼軸方得■如鳥¶
　從井口出人自岳陽來乃經年方遂偶句¶
開元中有儒士登鍾南山得句云野逈雲根闊山高樹影¶
　長&KR0059;心自&KR0018;吟諷之際忽聞空中語云未&KR0002;天河雖有¶
<pb:KR4i0012_SBCK_008-10a>¶
　浪月桂不聞香儒士不勝喜以爲已有歸誇於僧智潜¶
掩鼻咲曰臭氣可掬何足多也儒士驚&KR1358;&KR0205;以實告自¶
　此又&KR0197;爲鑑文大師有浮漚篇行於世(零陵総記)¶
盧延遜詩淺近人多咲之惟呉融獨重其作盛稱於時且¶
　云此公不㝷常後必垂名延遜詩至今傳之亦有絶好¶
者𪧐東林云两三條霓欲為雨七八箇星猶在天旅舎¶
　言懷云名&KR0083;毛生五門下家僮骨立六街中贈元上人¶
　云髙僧觧語牙無水老鶴能飛骨有風蜀路云雲間聞¶
　鐸騾䭾去雪裏殘骸虎拽來懷江上云餓猫臨䑕穴饞¶
　犬䑛魚砧&KR0009;人云吟成一箇字撚㫁數莖髭又云𣗳上¶
　諮諏批頰鳥窓間壁駁叩頭䖝余在翰林嘗召對上舉¶
<pb:KR4i0012_SBCK_008-10b>¶
　廷遜詩云臂鷹徤卒懸氊㡌&KR0016;馬佳人卷𦘕衫雖淺近¶
　亦自成一體(談苑)¶
東坡嘗與人書言味王摩詰之詩詩中有𦘕&KR0026;摩詰之𦘕¶
　𦘕中有詩云藍田白石出玉𨵿紅葉稀山路元無雨空¶
　翠濕人衣此東坡詩非摩詰也(詩史)¶
吾詩云日日出東門歩歩東城逰城門抱𨵿卒恠我此何¶
　求我亦無所求駕言冩我憂章子厚謂嵾寥曰前歩而¶
　後駕何其上下紛紛也僕聞之曰吾以氣為輪以神爲¶
　馬何曾上下乎參寥曰東坡文過有理似孫子荆曰枕¶
　流欲洗其耳(東坡詩話)¶
山谷作漁父詞清新　䴡聞其得意自言以水光山色替¶
<pb:KR4i0012_SBCK_008-11a>¶
　却玊肌　乃真得漁父家然纔出新婦磯又入女児¶
　浦此漁父無乃大瀾浪也(百斛明珠)¶
文與可嘗云老僧墨竹一𣲖近在彭城吾竹雖不及石似¶
過之此一卷公案不可無山谷下一句山谷因次其韻云¶
東坡雖是湖州𣲖竹石風流過一時前世𦘕師今姓李¶
　不妨還作輞川詩或言東坡不曾目伯時爲前身𦘕師¶
　俗人不便是語病伯時一丘一壑風流未减古人誰當¶
　作此痴計東坡此語是真相知又作二詩云秋山風雨¶
　石骨瘦法窟寂寥僧定時李侯有句不肯吐淡墨冩作¶
無聲詩龍眠不似虎頭痴妙筆無機可並馳蘇仙呪墨¶
作石竹應觧種花聞此詩¶
<pb:KR4i0012_SBCK_008-11b>¶
石曼卿詠紅梅云認桃無緑葉辨杏有青枝東坡云詩老¶
　不知梅格在更看緑葉與青枝荆公云北人&KR0004;未識渾¶
作杏花看又能盡紅梅之妙處也有單葉梅千葉梅臘¶
梅故余作四梅詩(直方詩話)¶
山谷見東坡和淵明飲酒詩讀至前山正可數後&KR0016;且勿¶
　驅云此老未死在¶
山谷嘗謂余曰凡作賦要須以宋玉賈&KR0105;相如子雲爲師¶
格略依放其歩驟乃有古風老杜詠呉生𦘕云𦘕手看¶
前軰呉生逺擅塲盖古人扵能事不獨求誇前軰要須¶
前軰中擅塲耳¶
東坡言淵明云但恐多謬誤君當恕醉人此未醉時說&KR0002;¶
<pb:KR4i0012_SBCK_008-12a>¶
　醉何暇憂悮哉然世人言醉時是醒時此語最名言¶
荆公始爲集句多至數十韻徃徃對偶親切盖以其誦古¶
　人詩多或坐中率然而成始可爲貴其後多有人傚之¶
　者但取數部詩集諸家之善耳故東坡次韻孔毅夫集¶
　句見贈云羡君戯集他人詩指呼市人如使児天邉鴻¶
　鵠不易得便令作對隨家雞退之驚𥬇子羙泣問君乆¶
　假何時歸世間好事世人共明月自滿千家墀¶
山谷云謝師厚方其爲女擇對見山谷詩曰吾得婿如是¶
　足矣庭堅欲求之然庭堅之詩卒從謝公得句法故山¶
　谷有詩曰自徃見謝公論詩得濠梁¶
文忠公盤車圖詩云古𦘕𦘕意不𦘕形梅詩詠物無盡情¶
<pb:KR4i0012_SBCK_008-12b>¶
忘形得意知者寡不若見詩如見𦘕東坡作韓幹𦘕馬¶
圖詩云韓生𦘕馬真是馬蘇子作詩如見𦘕世無伯樂¶
　亦無韓此詩此𦘕誰當看又云論𦘕以形似見與児童¶
鄰君看賦詩者定知非詩人詩𦘕本一律天工與清新¶
　又云少陵翰墨無形𦘕韓幹丹青不語詩此𦘕此詩今¶
　已矣人間駑驥謾争馳余每誦數過殆以爲法(並同前)¶
增修詩話總龜卷之八　甲集終¶
#+PROPERTY: JUAN 8
#+PROPERTY: FILE SB04n0210-008增修詩話總龜後集-後卷八.
<pb:KR4i0012_SBCK_008-1a>¶
百家詩話緫龜後集卷之八¶
　　慱識門¶
嘗&KR0026;臨川觧我葱珩脫盂劳嘗不曉孟劳何等物及&KR0026;穀¶
　梁傳注孟劳魯之寳刀(黄常/明)¶
子羙於菟侵客恨乃楚人謂虎於菟圡銼冷踈烟乃蜀人¶
　呼釡為銼冨豪有錢駕大舸方言南楚江湘凢船大者¶
　謂之舸百丈誰家上水船荆峽以竹為纜百丈塹抵公¶
　畦稜京師農人指田云㡬稜(去/声)市暨瀼西巓䕫人謂江¶
　水横通山谷處為瀼子厚桃笙葵扇安可當宋魏之間¶
謂簟為笙欵乃一聲山水緑乃楚人&KR0084;聲臨川窓明兩¶
　不借楚人以草屦為不借東坡倦㸔澁勒暗蛮村盖嶺¶
<pb:KR4i0012_SBCK_008-1b>¶
南竹名艾蓬沓障前赱風雨注云於潜媍人皆挿大銀¶
　&KR0808;謂之蓬沓又㡬思壓茅柴禁烟日夜急山谷燕&KR0668;社¶
　公雨鶯啼花信風皆方言也(黄常/明)¶
江漢有滸以扞制泛濫大漲則溢扵平陸水退滸見舟人¶
　謂之水落糟又灘石湍激其中深僅可容舟者謂之洪¶
　&KR0002;大水則不復問洪矣臨川萬里寒江正復糟東江水¶
落水分洪以此亦謂水黄㡌謂雲砲車非遐征逺渉不¶
能知也(同/上)¶
柳讀書篇瘴疴擾灵府曰與徃昔殊臨文乍了了徹卷元¶
若無盖常荅許京兆書云徃時讀書不至底滯今毎讀¶
　一傳𠕅三伸卷復&KR0026;姓氏在宗元則為瘴疴所擾它人¶
<pb:KR4i0012_SBCK_008-2a>¶
乃公患也(同/上)¶
東坡云東来賈客木綿裘飲散金山月滿楼夜半潮来風¶
　又熱卧吹簘管到楊州集中題云夣中作盖坡嘗衣此¶
　坐客誤云木綿襖俗飲散乃出此詩且云雖欲不可得¶
　也坐客大慙賈客事乃南史孔覬二弟頗营産業請假¶
　東還覬出渚迎之輜重二十餘舩皆綿絹&KR0083;席之属覬¶
　僞喜命且置岸側旣而正色謂曰汝軰沗預士流何至¶
還東作賈客邪命燒盡乃去(䂬溪)¶
家家飬烏&KR0294;沈存中以為鸕鷀&KR0003;者謂非也元微之詩云¶
病飬烏&KR0091;&KR0294;巫占瓦代龜自注云南人染病競賽烏&KR0294;¶
楚巫列肆兢賣瓦卜此乃戯效俳体二首其二亦云瓦¶
<pb:KR4i0012_SBCK_008-2b>¶
卜傳神語皆是處方言則烏&KR0294;非鸕鷀不疑矣¶
書史蓄胷中而氣味入於冠&KR0322;山川歴目前而英靈𦔳於¶
　文字太史公南逰北渉信非徒然&KR0026;老杜壯㳺云東下¶
姑蘇䑓已具浮海航到今有遺恨不得窮扶桑劍池石¶
壁仄長洲芰荷香嵯峨閶門北清廟映池塘越女天下¶
白鑑湖五月&KR0765;剡溪藴秀異欲罷不能忘歸㠶拂天姥¶
中&KR0010;貴舊郷放蕩齊趙間西歸到咸陽其豪氣逸韵可¶
以想見序太白集者称其𨼆岷山居㐮溪南逰江淮&KR0026;¶
雲夣去之齊魯之呉之梁北抵趙魏燕晋西徙邠岐&KR0025;¶
金陵上㝷陽流夜&KR0048;泛洞庭上巫峽白自序亦曰偶乗¶
　扁舟一日千里或遇勝景終年不移其恣横採覽非其¶
<pb:KR4i0012_SBCK_008-3a>¶
狂也使二公𨼆坐中書何以垂不朽如此㢤燕公得𦔳¶
扵江山鄭綮謂相府非㶚橋那得詩思非虚語也¶
學林新編云世傳織女嫁牽牛渡河相㑹某按史記晋天¶
　文志河鼓星在織女牽牛二星之間世俗因傳㑹為度¶
河之&KR0003;媟瀆上象無所根㩀淮南子云烏鵲填河成橋¶
而渡織女荆楚&KR0010;時記云七夕河漢間弈弈有光景以¶
此為候是牛女相遇也其&KR0003;皆怪誕不足信子羙牽牛¶
織女詩曰牽牛出河西織女處其東萬古永相望七夕¶
誰見同神光意難候此亊終朦朦&KR0026;子羙詩意不取世¶
　俗&KR0003;也七夕乞巧見扵周處風土記乃後人編𩔗成書¶
大抵&KR0004;無稽考不足信者多矣¶
<pb:KR4i0012_SBCK_008-3b>¶
侯鯖録云東坡作雪詩云凍合玉楼寒起栗光摇銀海眩¶
生花後見荆公云道家以兩肩為玉楼目為銀海是使¶
此事否坡退曰惟荆公知此出處¶
苕溪漁𨼆曰緗素雜記學林新編二家辨證乗槎亊大同¶
小異余今采摭其有理者共爲一&KR0003;按張茂先博物志¶
曰舊&KR0003;天河與海通近世有人居海上者每年八月見¶
浮槎来不失期齎一年粮乗之而去十餘日中猶&KR0026;星¶
月日辰自後茫茫亦不&KR0116;晝夜&KR0853;至一處有城郭屋舎¶
甚𫿞遥望宫中有婦人織見丈夫牽牛渚次飲之驚問¶
曰何由至此其人銳以来意并問此是何処荅曰君至¶
蜀郡訪𫿞君平則知之因還後以問君平君平曰某年¶
<pb:KR4i0012_SBCK_008-4a>¶
　月日有客星犯牽牛𪧐計年月正是此人到天河時也¶
　所載止此而巳而荆楚&KR0010;時記直曰張華慱物志云漢¶
　武帝令張騫窮河源乗桴經月而去一處見城郭如官¶
　府室内有一女織又見一丈夫牽牛飲河騫門云此是¶
　何處荅曰可問𫿞君平織女取機榰石與騫而還後至¶
　蜀問君平君平曰某年月日客星犯牛斗所得榰機石¶
　為東方朔所識亦其証焉按騫本傳及大宛傳騫以&KR0048;¶
　應募使月氏為匈奴所&KR0468;十餘&KR0010;得還騫身所至者大¶
　宛大月氏火夏康居而傳聞其旁大國五六具為天子¶
　言其地形所有並無乗槎至天河之&KR0003;而宗懔乃傳㑹¶
　以為武帝張騫之亊又益以榰機石之&KR0003;何邪子羙蘷¶
<pb:KR4i0012_SBCK_008-4b>¶
府詠懐詩曰途中非阮藉槎上似張騫又秋興詩曰奉¶
使虚隨八月槎如此𩔗前賢多用之恐非實亊¶
杜子羙詩喜用文選語故宗武亦習之不置所謂熟精文¶
選理休覔綵衣輕又云呼婢取酒壼續児誦文選是也¶
唐朝有文選學而時君尤見欽重分别夲以賜金城書¶
絹素以属裴行儉是也外史檮杌載鄣奕嘗以文選教¶
其于其兄曰何不教讀論語免學沈謝嘲風弄月汚人¶
行止鄭兄之言盖欲先徳行而後文藝亦不爲無理也¶
(丹陽/集)¶
雪浪齋日記云昔人有言文選爛秀才半正爲文選中亊¶
多可作本領爾余謂欲知文章之要當熱㸔文選盖選¶
<pb:KR4i0012_SBCK_008-5a>¶
中自三代涉戰囯秦漢晋魏六朝以来文字皆有在古¶
則渾厚在近則華䴡也苕溪漁𨼆曰少陵宗武生日詩¶
孰精文選理盖為是也¶
詩話乃云質之少陵昔逰詩昔者與李同登單父䑓則¶
知非吹䑓三人能詞宗果登吹䑓豈無雄詞傑唱著后¶
世邪予&KR0060;哂其弗細考前詩而妄為云云故具載之以¶
𩔰其誤也¶
苕溪漁𨼆曰學者欲慱讀異書余謂退之之進學觧云¶
　上規姚娰渾渾無涯周誥湯盤詰屈聱牙春秋謹𫿞左¶
氏浮誇易竒而法詩正而葩下逮莊騷太史所録子雲¶
相如同工異曲&KR0002;只讀此&KR0085;矣何必多嗜異書¶
<pb:KR4i0012_SBCK_008-5b>¶
百家詩話緫亀後集卷之八終¶

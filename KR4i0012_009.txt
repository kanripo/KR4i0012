# -*- mode: mandoku-view; -*-
#+TITLE: 增修詩話總龜
#+DATE: 2015-09-11 23:29:36.527630
#+PROPERTY: ID KR4i0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 9
#+PROPERTY: FILE SB04n0209-009增修詩話總龜-前卷九.
<pb:KR4i0012_SBCK_009-1a>¶
增修詩話總龜卷之九　乙集¶
　　　　　　　　　　　　舒　城　阮一閱　編¶
皇　明　宗　室　月　窓　道人　刋¶
　　　　　　　　　　　　鄱　陽　程　珖　校¶
　　　評論門(五)¶
東坡作蝸牛詩云中弱不勝觸外堅&KR0147;自郛升高不知疲¶
竟作黏壁枯後改云腥涎不滿殻&KR0147;足以自濡升髙不¶
　知迴竟作黏壁枯余亦以爲改者勝(直方詩話)¶
山谷惠余詩两篇一云多病廢詩仍止酒一云醉餘睡起¶
　怯春寒&KR0026;者以爲疵余曰說詩者不以文害辭豈非謂¶
　此&KR0088;¶
<pb:KR4i0012_SBCK_009-1b>¶
東坡愛&KR0330;蘇州詩云誰知風雨夜復此對床眠向在鄭西¶
　別子由云寒燈相對記疇昔夜雨何時聴蕭瑟又有初¶
　秋&KR0009;子由云買田秋已議築室春當成雪堂風雨夜已¶
　作對床聲又子由與坡相從彭城賦詩云逍遥堂後千¶
㝷木長送中霄風雨聲悮喜對床㝷舊約不知飄泊在¶
彭城子由使虜在神水舘賦詩云夜雨從來相對眠茲¶
　行萬里隔胡天此其兄弟所賦坡在御史獄有云他年¶
夜雨獨傷神在東府有云對床定悠悠夜雨今蕭瑟其¶
同轉對有云對床貪聴連宵雨又云對床欲作連夜雨¶
　又云對床老兄弟夜雨鳴竹屋可謂無日忘之¶
詩云讀書頭欲白相對眼終青身更萬事巳頭白相對百¶
<pb:KR4i0012_SBCK_009-2a>¶
　年終眼青看鏡白頭知我老平生青眼爲君明故人相¶
　見尚青眼新貴即今多白頭江山萬里盡頭白骨肉十¶
　年終眼青白頭逢國士青眼酒尊開此坡谷所爲用青¶
　眼對白頭者非一而工拙亦各有差老杜亦云別來頭¶
　併白相見眼終青¶
山谷有詩云小立佇幽香農家能有㡬韻聮與荆公詩頗¶
　相同當是暗合¶
方時敏言荆公言鷗鳥不驚之𩔖如何作語則好故山谷¶
　有云一鷗同一波¶
謝朓嘗語沈約曰好詩圓羙流轉如彈丸故東坡答王鞏¶
　云新詩如彈丸及送歐陽弼云中有清員句銅丸飛柘¶
<pb:KR4i0012_SBCK_009-2b>¶
　彈盖謂詩貴圓熟也余以謂圓熟多失之平易老硬多¶
　失之乾枯不失於二者之間可與古之作者並驅¶
東坡爲温公作獨樂園詩只從頭四句便巳都&KR0003;盡云青¶
　山在屋上流水在屋下中有五畆園花竹秀而野此便¶
　可以圖𦘕¶
東坡嘗為余書荆公詩云徑暖草如積山晴花更繁縱横¶
　一川水高下數家村倦憇雞鳴午荒㝷犬吠昏歸來向¶
　人&KR0003;恐是武陵源坡云武陵源不甚好又云也是此韻¶
中別無韻也¶
山谷每與余言謝師厚七言絶𩔖老杜但少人知之耳如¶
　倒着衣裳迎户外盡呼児女拜燈前編入杜集無愧¶
<pb:KR4i0012_SBCK_009-3a>¶
趙徳甫云東坡爲程筠作歸真亭詩云㑹看千粟記木杪¶
　見龜趺是碑坐不應見木杪¶
秦少章云世上事絶有理㑹不得者余前日見孫莘老大¶
　𥬇東坡謝御賜書詩云有甚道理後面更直說至陜西¶
　奏捷¶
東坡䟦米元章所收書云畫地爲餅未必似要令痴児出¶
　饞水又云錦嚢玉軸來無趾山谷和之云百家傳本畧¶
　相似如月行天見諸水又云拙者&KR0060;鉤輙斬趾皆謂元¶
　章患净病及好奪取人話¶
東坡平生最慕樂天之爲人故有詩云我甚似樂天但無¶
　素與蠻又云我似樂天君記取華顛賞遍洛陽春又云¶
<pb:KR4i0012_SBCK_009-3b>¶
　他時要指集賢人知是香山老居士又云定似香山老¶
　居士又云淵明形神似我樂天心相似我東坡在杭又¶
　與樂天所留歲月略相似¶
東坡送李公擇云有如長庚星到暁爛不收贈道潜云故¶
　人各在天一角相望落落如晨星任師中挽辭云相看¶
　半作晨星没可憐太白與殘月而黄門送退翁守懷安¶
　亦云我懷同門友𫝑如曉天星(友或/作客)學者&KR0057;多用此¶
&KR0303;以道言近見東坡&KR0003;凢人作文字須是筆頭上挽得數¶
萬斤起可以言文字巳余謂歐公豈不云興來筆力千¶
　鈞重¶
謝玄暉最以澄江净如練得名故李白云觧道澄江净如¶
<pb:KR4i0012_SBCK_009-4a>¶
練令人却憶謝玄暉山谷詩云慿誰說與謝玄暉莫道¶
　澄江净如練則其人之優劣於此亦可以見¶
摭言載白樂天在江東進士多奔徃時張祜&KR0018;時名旣而¶
　徐凝至二子相矛盾祜稱其佳句云樹影中流見鍾聲¶
　两岸聞凝以爲柰無野人千古長如白練飛一條界破¶
　青山色祜愕然不對於是一座盡傾其後東坡云世傳¶
　徐凝瀑布詩至爲塵陋又僞作樂天詩稱羙此句有賽¶
　不得之語樂天雖渉淺易豈至是㢤乃作絶云帝遣銀¶
　河一𣲖垂古來惟有謪仙詞飛流濺沫知多少不與徐¶
　凝洗惡詩余以爲此之相去何啻九牛一毛也¶
韓存中云東坡嘗云人言盧杞是姦邪我見鄭公但嫵媚¶
<pb:KR4i0012_SBCK_009-4b>¶
　好作一對請諸人將去作一篇詩¶
崔中云山谷稱晏叔原舞低楊柳樓心月歌盡桃花扇底¶
　風定非窮児家語¶
韓存中云東坡作漁蓑句好真堪𦘕柳絮才髙不道塩只¶
　不道塩與真堪𦘕自合是一對¶
陳無巳云山谷最愛舒王扶輿度陽燄窈窕一川花謂包¶
　含數箇意¶
韓存中云家中有山谷寫詩一&KR0083;乃是公有胸中五色筆¶
　平生&KR0024;衮用功深此詩本用小杜詩中五色線而却書¶
　云五色筆若却書云五色筆此真所謂筆悮¶
賀方回初作青玉案詞遂知名其間有云彩筆新題㫁腸¶
<pb:KR4i0012_SBCK_009-5a>¶
　句後山谷有詩云少㳺醉卧古藤下誰作詩歌送一杯¶
　觧道江南㫁腸句只今惟有賀方回盖載青玉案事¶
東坡作藏春塢有云年抛造化甄陶外春在先生杖屨中¶
　而秦少㳺作俞充衮詞乃云風生使者旌旄上春在將¶
　軍爼豆中余以為依倣太甚¶
陶潜避俗翁未必能逹道&KR0026;其著詩集頗亦根枯槁逹生¶
　豈是足默識盖不早生子賢與愚何其繋懷抱山谷云¶
　杜子羙困窮於三蜀盖爲不知者詬病以爲拙於生事¶
　又徃徃譏議宗文宗武失學故&KR0147;托之淵明以觧嘲耳¶
　其詩名曰遣興可解也俗人便爲譏病淵明所謂痴人¶
　前不得說夣也余以爲安得山谷將工部詩篇篇如此¶
<pb:KR4i0012_SBCK_009-5b>¶
　訓釋以成一集乎¶
日月老賔客送山谷詩也日月馬上過文潜詩也其工拙¶
　有能辯之者老杜云厨人語夜䦨東坡云圖書跌宕悲¶
　年老燈火青熒語夜深山谷云児女燈前語夜深余爲¶
　當以先後分勝&KR0018;¶
山谷與余詩云百葉湘桃苦惱人又云欲作短歌慿阿素¶
　丁寜誇與落花風其後改苦惱作觸撥改歌作章改丁¶
　寜作緩歌余以爲詩不厭多改¶
東坡作百歩洪詩云有如兎走鷹隼落駿馬下注千丈坡¶
　當在黄時有人云千丈坡豈注馬䖏及還朝其人云惟¶
　善走馬方能注坡聞者以爲注坡¶
<pb:KR4i0012_SBCK_009-6a>¶
山谷有茶詩押腸字韻和者巳數四而山谷最後有曲几¶
　團蒲聴煑湯煎成車聲入羊腸之句東坡云黄九怎得¶
　不窮故&KR0303;無咎復和云車聲出𪔂細九盤如此佳句誰¶
能識¶
文潜先與李公擇軰來余家作長句後再同東坡來坡讀¶
其詩歎息云此不是吃烟火食人道底言語盖其間有¶
漱井消午醉掃花坐晚凉衆綠結夏帷老紅駐春粧山¶
　谷次韻云張侯筆端𫝑三秀䴡芝房掃花坐晚吹妙語¶
　亦難忘¶
白樂天有詩云醉貌如霜葉雖紅不是春東坡有詩云児¶
童誤喜朱顔在一𥬇那知是酒紅鄭谷云衰鬂霜供白¶
<pb:KR4i0012_SBCK_009-6b>¶
　愁顔酒借紅老杜云髪少何勞白顔衰肯更紅無巳出¶
　此一聮大爲諸公稱賞¶
宋景文云詩人必自成一家然後傳不朽若體䂓𦘕圓凖¶
　方作矩終爲人之臣僕故山谷詩云文章最忌隨人後¶
　又云自成一家始逼真誠不易之論¶
東坡送江公著云忽憶釣䑓歸洗耳又云亦念人生行樂¶
　耳註云二耳義不同故得重用¶
陳淳字子真南昌人也嘗以詩呈山谷云作詩須要開廣¶
　如老杜日月籠中鳥乾坤水上萍之𩔖子真云淳軰那¶
　便到此山谷曰無亦只是&KR0004;¶
洪龜父有詩云琅玕嚴佛界薜荔上僧垣山谷改云琅璫¶
<pb:KR4i0012_SBCK_009-7a>¶
　鳴佛屋以謂薜荔是一聲須要一聲對琅璫即一聲也¶
　余以爲然¶
龜父云朋見張文潜言魯直楚詞誠不可及晁無咎言魯¶
　直楚詞固不可及而律詩&KR0024;之終身不敢近也余嘗聞¶
　龜父前後詩有一朝厭蝸角萬里&KR0016;鵬背一聮最爲妙¶
　絶龜父云山谷亦歎賞此句¶
山谷謂龜父云甥最愛老舅詩中何等篇龜父舉螘穴或¶
　夢封侯王蜂房各自開戸牖及黄塵不觧涴明月碧𣗳¶
　爲我生凉秋以爲絶𩔖工部山谷云得之¶
古詩云公道世間惟白髪貴人頭上不曾饒而元祐&KR0004;多¶
　用老成故東坡有云此生自㫁天休問白髪年來漸不¶
<pb:KR4i0012_SBCK_009-7b>¶
　公陳無巳答邢敦夫云今代貴人頭白髪掛冠高處不¶
　冝彈其後秦少㳺謂李端叔復有白髪偏於我軰公之¶
　句則是白髪有隨時之義¶
東坡云爲我周旋寜作我一句只是難對時王平甫在坐¶
　&KR0063;聲云只消道因&KR0048;憔悴却羞&KR0048;¶
秦少㳺嘗和黄法曹憶梅花詩東坡稱之故次其韻有西¶
　湖處士骨應槁只有此詩君壓倒之句此詩初無妙處¶
　不知坡所愛者何語和者數四余獨愛坡两句云江頭¶
　千𣗳春欲暗竹外一枝斜更好後必有能辯之者¶
陳無巳作小放歌行两篇其一云春風永巷閉娉婷長使¶
　青樓誤得名不惜捲簾通一顧怕君着眼未分明其二¶
<pb:KR4i0012_SBCK_009-8a>¶
　云當年不嫁惜娉婷映白施朱作後生&KR0003;與旁人須早¶
　計隨冝梳洗莫傾城山谷云無巳他日作語極髙古至¶
　扵此篇則顧影徘徊衒耀太甚¶
荆公有詩云端能過我論竒字亦復令君見異書東坡亦¶
　云未許&KR0048;中得異書且共楊雄說竒字陳無巳又以竒¶
　字對異方¶
東坡題李秀才醉眠亭詩云君且歸休我欲眠人言此語¶
　出天然醉中對客眠何害須信陶潜未若賢山谷題無¶
　咎卧陶軒亦云欲眠不遣客佳處更難忘意極相𩔖¶
秦少㳺嘗以真字題月團新碾㵸花甆飲罷呼児課楚詞¶
　風定小軒無落葉青䖝相對吐秋絲扵邢敦夫扇上山¶
<pb:KR4i0012_SBCK_009-8b>¶
　谷見之乃扵扇背復作小草題黄葉委庭&KR0026;九州小䖝¶
　催女獻功裘金錢滿地無人費百斛明珠薏苡秋皆所¶
　自作也少㳺後見之云逼我太甚邢敦夫云掃地燒香¶
閉閣眠簟紋如水帳如烟客來夣覺知何處掛起西窓¶
浪接天東坡詩嘗題扵余扇山谷&KR0004;讀以爲是劉梦得¶
　所作也¶
陳留市中有一刀鑷工隨所得爲一日費醉吟於市&KR0018;其¶
　子以行歌江端禮以爲逹者爲作傳而要無巳賦詩無¶
　巳詩有閉門十日雨凍作饑鳶聲大爲山谷所愛山谷¶
後亦擬作有云養性霜刀在閱人清鏡空無以復加¶
潘邠老云陳三所謂學詩如學仙時至骨自換此語爲得¶
<pb:KR4i0012_SBCK_009-9a>¶
　之然余見山谷有學詩如學道之句陳三所得豈苗裔¶
　&KR0088;(並同前)¶
山谷謂余言吾少年時作漁父詞曰新婦磯頭眉黛愁小¶
姑堤畔眼波秋魚児錯認月沉鉤青蒻笠前無限事緑¶
蓑衣底一時休斜風細雨轉舩頭以示坡坡𥬇曰山谷¶
境界乃扵青蒻笠前而巳&KR0088;獨謝師直一讀知吾用意¶
　謂人曰此即能扵水容山光玉肌花貌無異見是真解¶
　脫逰戯耳(冷齋夜話)¶
舒王詩曰紅梨無葉庇華身黄菊分香委路塵晚嵗蒼官¶
才自保日高青女尚横陳又云木落岡巒因自獻水歸¶
　洲渚得橫陳山谷謂余曰自獻横陳見相如賦荆用不¶
<pb:KR4i0012_SBCK_009-9b>¶
&KR0063;全耳余曰首楞經亦曰於横陳時味如嚼蠟¶
山谷云詩意無窮人之才有限以有限之才追無窮之意¶
雖少陵淵明不得工也然不易其意而造其語謂之換¶
骨法規模其意而形容之謂之奪胎法如鄭谷十日菊¶
　曰自縁今日人心別未必秋香一夜衰此意甚佳而病¶
在氣不長西漢文章雄深雅徤其氣長故也曽子固曰¶
詩當使人一覧語盡而意有餘乃古人用心處所以舒¶
　王菊詩曰千花百卉凋零後始見閑人把一枝坡則曰¶
萬事到頭都是夣休休明日黄花蝶也愁李翰林曰鳥¶
飛不盡暮天碧又曰青天盡處没孤鴻其病如前所論¶
山谷登逹&KR0026;䑓詩曰瘦藤拄到風烟上乞與逰人眼界¶
<pb:KR4i0012_SBCK_009-10a>¶
　開不知眼界開多少白鳥去盡青天回凢此之𩔖皆換¶
　骨法也顧况詩曰一别二十年人堪幾回別其詩簡緩¶
　而立意精確舒王與古人詩曰一日君家把酒盃六年¶
　波浪與塵埃不知烏石江邉路到老相㝷得幾回樂天¶
　曰臨風抄秋樹對酒長年身醉貌如霜葉雖紅不是春¶
　東坡南中詩曰児童悮喜朱顔在一𥬇那知是醉紅凡¶
　此皆奪胎法唐詩曰長因送人處憶得别家時又曰舊¶
　國別多日故人無少年舒王東坡用其意作古今不經¶
　人道語王詩曰木末北山烟冉冉草根南澗水泠泠繰¶
　成白雪桑重緑割盡黄雲稻正青坡曰桑疇雨過羅紈¶
　膩麥隴風來餅餌香如華嚴經舉果知因譬如蓮花方¶
<pb:KR4i0012_SBCK_009-10b>¶
　其吐花而果具蕋中造語之工至於舒王東坡山谷盡¶
　古今之變舒王曰江月轉空爲白晝嶺雲分瞑與黄昏¶
　一水護田將綠遶兩山耕闥送青來坡海棠詩曰只恐¶
　夜深花睡去故燒高燭照紅妝又曰我携此石歸䄂中¶
　有東海山谷曰此皆謂之句中眼李格非嘗曰老杜謂¶
　之詩史者其大過人在誠實耳如玉川子醉歸詩曰昨¶
　夜村飲歸徤到三四五摩挲青莓苔莫嗔驚着汝舒¶
　王用其意作扇子詩曰玉斧修成寳月圓月邉仍有女¶
　乗鸞青冥風露非人世𩯭亂&KR0107;横特地寒謝公有池塘¶
　生春艸園林變鳴禽謂之神𦔳古今文士多稱之李元¶
　膺曰此句未有過人處古人意所至則見於情詩句盖¶
<pb:KR4i0012_SBCK_009-11a>¶
　寓也謝公喜惠連夣中當論情意不當泥句吾弟超然¶
　曰陳叔寳絶無肺腸詩語有驚絶者如午醉醒來晚無¶
　人夣自驚夕陽如有意長傍小窓明王摩詰山中小詩¶
　曰荆溪白石出天寒紅葉稀山路原無雨空翠湿人衣¶
　舒王百家衣體曰相看不忍𤼵慘淡暮潮平欲别更擕¶
　手月明洲渚生此得天趣問曰何以識其天趣曰能知¶
蕭何所以識韓信則天趣可觧余竟不能詰¶
東坡曰淵明詩&KR0004;看若散緩熟讀有竒趣如曰日莫巾柴¶
　車路暗光巳夕歸人望烟火稚子&KR0049;簷𨻶又曰藹藹逺¶
　人村依依墟里烟犬吠深巷中雞鳴桑𣗳顛才高意逺¶
　造語精到如此如曰一千里色中秋月十萬軍聲半夜¶
<pb:KR4i0012_SBCK_009-11b>¶
　潮蝴蝶夣中家萬里子規枝上月三更深秋簾幙千家¶
　雨落日樓䑓一笛風皆寒乞相初如秀整熟視無神¶
　氣以字露故也東披則曰山中老𪧐依然在案上楞嚴¶
　巳不看細味之無齟齬態對甚的而字不露得淵明遺¶
　意耳對句法人不過以事以意出處備具謂之妙荆公¶
　曰平昔離愁寛帶眼迄今歸思滿琴心又曰欲&KR0009;荒寒¶
　無善𦘕頼傳悲壯有能琴不若東坡特竒如曰見說&KR0016;¶
　鯨逰汗漫亦曾捫虱話酸辛又曰龍&KR0750;萬斛不敢過漁¶
　舟一葉從掀舞以鯨爲虱對龍&KR0750;爲漁舟對大小氣熖¶
　之不等其意&KR0002;玩世謂之秀傑之氣終不可没夫冨貴¶
　中不得言貧賤事少壯中不得言衰老康強不得言疾¶
<pb:KR4i0012_SBCK_009-12a>¶
　病死亡或犯之謂之詩䜟是大不然詩者妙&KR0026;逸想豈¶
　限繩墨㢤王維作雪中𦘕芭蕉詩眼見已知其神情意¶
　寓於物俗則譏其不知寒暑荆公方大拜忽書其壁曰¶
　霜筠雪竹鍾山寺投老歸歟&KR0009;此生東坡詩曰平生萬¶
　事足所欠惟一死豈可與俗論余作詩曰東坡醉墨浩¶
　琳琅千首空餘萬丈光雪裏芭蕉失寒暑眼中騏驥略¶
　玄黄句法欲老徤有英氣當間用方言爲妙竒男子行¶
　人羣中自然有頴脫不可干犯之韻老杜八仙詩序李¶
　太白曰天子呼來不上船船方言也所謂&KR0109;紐是已家¶
　家養烏&KR0017;頓頓食黄魚川峽路民多供事烏蠻&KR0017;以臨¶
　江故頓頓食黄魚耳俗人不觧便作養畜字讀遂使沈¶
<pb:KR4i0012_SBCK_009-12b>¶
存中自差以烏&KR0017;爲鸕鷀也¶
詩云夜䦨更秉燭相對如夣寐更互秉燭照之恐是夣也¶
作更字讀則失意甚矣山谷每用之所謂一霎杜公雨¶
數畨花信風是也江左風流乆已零落士大夫人品不¶
高故音韻絶㓕東晋韻人勝士無出謝安石之右烟霏¶
空翠間乃携娉婷登之與夫雪夜訪山隂故人興盡而¶
反下馬㩀胡床三弄而去者異矣詩有句含蓄者老杜¶
曰勲業頻看鏡行藏獨𠋣樓鄭雲叟曰相看臨逺水獨¶
自上孤舟是也有意含蓄者如宫詞曰銀燭秋光冷𦘕¶
屏輕羅小扇撲流螢天街夜色凉如水卧看牽牛織女¶
星又嘲人詩曰恠來粧閣閉朝下不相迎総向春園裏¶
<pb:KR4i0012_SBCK_009-13a>¶
花間𥬇語聲是也有句意俱含蓄者如九日詩曰明年¶
　此㑹知誰徤醉把茱茰仔細看宫怨曰玉容不及寒鴉¶
色猶帶朝陽日影來是也(並同前)¶
田承君云王居卿在楊州同孫巨源蘇子瞻&KR0244;相㑹居卿¶
置酒曰踈影橫斜水清淺暗香浮動月黄昏此林和靖¶
梅花詩然而爲詠杏與桃李皆可東坡曰可則可但恐¶
杏李花不敢承當一座大𥬇(直方詩話)¶
增修詩話總龜卷之九¶
<pb:KR4i0012_SBCK_009-13b>¶
#+PROPERTY: JUAN 9
#+PROPERTY: FILE SB04n0210-009增修詩話總龜後集-後卷九.
<pb:KR4i0012_SBCK_009-1a>¶
百家詩話総亀後集卷之九¶
　狂放門¶
劍閣云吾將罪真宰意欲鏟叠嶂與太白槌破黄鶴楼剗¶
&KR0077;君山好語亦何異然劍閣詩意在削平僣&KR0060;尊崇王¶
室凛凛有忠義氣槌碎剗&KR0077;之語但&KR0116;一味粗豪耳故¶
昔人論文字以意為主性豪業𥊏酒嫉𢙣懐刚腸飲酣¶
視八極俗物都茫茫此子羙胷中語也冝其孩弄𫿞武¶
藐視禮法而朱老阮生皆預莫及遭田父泥飲至&KR0013;肘¶
而不悔其内直外曲彊禦不畏矜寡不侮非世所能測¶
也(䂬溪)¶
唐史載杜審言嘗云吾閔當得屈宋作衙官其孫乃有讀¶
<pb:KR4i0012_SBCK_009-1b>¶
書破萬卷下筆如有神謂蘇味道見吾判且羞死甫乃¶
有集賢學士如堵墻㸔我落筆中書堂謂為造化小児¶
所苦甫乃有日月籠中鳥乹坤水上萍所謂是以似之¶
也(同/上)¶
藝𫟍雌黄云吟詩喜作豪句湏不畔於理方善如東坡&KR0026;¶
崔白驟雨啚云扶桑大繭如甕盎天女織綃雲漢上徃¶
来不遣鳯㗸梭誰能鼓臂&KR0300;三丈此語豪而甚工石敏¶
&KR0002;橘林文中詠雪有燕南雪芲大扵掌氷柱懸簷一千¶
丈之語豪則豪矣然安得尓髙臺或云詠雪非敏&KR0002;詩¶
見鮑欽止夷白堂小集苕溪漁𨼆曰東坡集載此詩是¶
題趙令晏崔白大啚幅徑三丈故云徃来不遣鳯㗸梭¶
<pb:KR4i0012_SBCK_009-2a>¶
誰能鼓臂&KR0300;三丈可謂善造語能形容者也𦘕品人間¶
刀尺不敢裁丹青付與濠梁崔風蒲半折寒鴈起竹間¶
的皪横江梅乃是崔白冬景圗藝𫟍以謂驟雨圖悞矣¶
余李太白北風行云燕山雪芲大如席秋浦&KR0084;云白髪¶
三千丈其句可謂豪矣柰無此理何如秦少逰秋日絶¶
句云連卷雌蜺拄西楼逐雨追晴意未休安得萬粧相¶
向舞酒酣&KR0147;把作&KR0414;頭此語亦豪而工矣¶
郭功甫金山行造語豪世多不見全篇今録于左方金山¶
杳在滄溟中雪崖氷柱浮仙宫乾坤扶持自今古日月¶
彷彿&KR0414;西東我泛靈槎岀塵世搜索異境窺神工一朝¶
登臨重歎息四時想像何其雄捲簾夜閣挂北斗大鯨¶
<pb:KR4i0012_SBCK_009-2b>¶
駕浪吹長空舟摧岸断豈&KR0085;数徃徃霹&KR0430;槌蛟龍寒蟾¶
八月蕩瑶海秋光上下磨青銅鳥飛不盡暮天碧漁&KR0084;¶
忽断芦芲風蓬莱乆聞未成徃壯&KR0026;絶致遥應同潮生¶
潮落夜還曉物数交㑹誰能窮百年形影浪自苦便欲¶
此地安躬白雲南去供入望又起歸興隨征鴻¶
　&KR0091;賞門¶
王直方詩話云樂天有詩云醉貌如霜葉雖紅不是春東¶
坡有詩云児童誤喜朱顔在一𥬇那知是酒紅鄭谷有詩¶
云衰髩霜供白愁顔酒借紅老杜有詩云髪少何劳白顔¶
衰肯更紅無巳詩云髪短愁催白顔衰酒借紅皆相𩔖¶
也然無已&KR0004;岀此一聯大爲當時諸公所稱賞¶
<pb:KR4i0012_SBCK_009-3a>¶
雪浪(齋日記云髙荷字子勉)山谷詩云㸃檢金閨彦飄¶
　零玉筍斑尚令清庙噐猶隔&KR0294;門関大為山谷所喜¶
杜子羙褒称元結㫪陵行兼賊退後示官吏二詩云兩章¶
對秋月一字偕華星致君唐虞際淳朴憶大庭又云今¶
盗賊未息得結軰数十公落落然参錯為天下&KR0022;伯天¶
下少安可立待巳盖非專称其文也至於李義山乃謂¶
次山之作以自然為祖以元氣為振無乃過乎秦少㳺¶
漫郎詩云字偕華星章對月漏泄元氣煩揮毫盖用子¶
羙義山語也¶
今是堂高䴡使過海有詩云水鳥浮還没山雲断復連時¶
賈島詐為稍人聮下句云棹穿波底月船壓水中天䴡¶
<pb:KR4i0012_SBCK_009-3b>¶
　使嘉歎乆之(䂬溪)¶
張祐詩云故國三千里深宫二十年杜牧賞之作詩云可¶
憐故國三千里虚唱&KR0084;詞滿六宫故鄭谷張生故國三¶
　千里知者唯應杜紫㣲諸賢品題如是祐之詩名安得¶
不重乎其後有觧道澄江静如練世間唯有謝玄暉觧¶
　道江南断腸句世間唯有賀方回等語皆祖是意也(葛常/之)¶
詩人賛羙同志詩篇之善多比珠璣璧玉錦綉花草之𩔖¶
至杜子羙則豈作此陳腐語也&KR0009;岑𠫵詩云意愜関飛¶
動篇終接混茫夜听許十誦詩云精㣲穿溟滓飛動摧¶
霹&KR0430;贈盧居詩云藻翰唯牽率湖山合動摇贈朱諌議¶
詩云毫髪無遺恨波瀾獨老成&KR0009;李白詩云筆落驚風¶
<pb:KR4i0012_SBCK_009-4a>¶
雨詩成泣&KR0294;神贈髙&KR0244;詩云羙名人不及佳句法如何皆¶
驚人語也視餘子其神　芝與腐菌㢤(丹陽/集)¶
　&KR0091;薦門¶
温公自称爲叟香山居士亦嘗以自號其詩云&KR0004;時&KR0013;¶
目爲迂叟近日䝉呼作𨼆人司馬豈慕其洛居有閑適¶
之樂邪(䂬/溪)¶
周羙成&KR0022;彦元豊&KR0004;以大學生進汴都賦神宗命之以¶
官除太學録其後流落不偶浮沉州縣三十餘年蔡元¶
長用亊羡成献生日詩略云化行禹貢山川内人在周¶
　公禮樂中元長大喜即以秘書少&KR0101;召又復薦之(揮麈/録)¶
李白贈崔侍御詩云黄河三尺鯉本在孟津居㸃額不成¶
<pb:KR4i0012_SBCK_009-4b>¶
龍歸来伴凢魚何當赤車使𠕅徃召相如相如盖自謂¶
也&KR0026;此不可謂白之無心扵仕進者然當時慢侮力士¶
畧不為身謀　致貶逐而曽不悔使其欲仕之心切必¶
不如是先是蘇頲為益州長史見白異之曰是子天才¶
英特少益以學比相如故曰詩中毎以相如自比&KR0025;弟¶
之遥曰漢家天子馳駟馬赤車蜀道迎相如自漢陽病¶
酒歸曰聖主還听子虚賦相如却欲論文章贈張鎬曰十¶
五&KR0026;竒書作賦凌相如白自比為相如非止一詩也¶
呉邁逺好自夸而&KR0896;鄙他人毎作詩得称意語輙擲地呼¶
曰曹子建何足数㢤𡊮嘏謂人曰我詩有生氣亦以用¶
心深苦俄尓有得冝不勝其喜子羙云語不驚人死不¶
<pb:KR4i0012_SBCK_009-5a>¶
休貫休謂得句先呈佛皆此謂也¶
老杜髙自称許有乃祖之風上書明皇云臣之述作沈欝¶
頓挫楊雄枚皐可企及也壮逰詩則自比逰崔魏班楊¶
又云氣劘屈賈壘目短曹劉墻贈韋左丞則曰賦料¶
楊雄敵詩㸔子建親甫以詩雄扵世自比諸人誠未爲¶
過至窃比稷與契則過史称甫好論天下大事髙而不¶
切豈自比稷契而然耶至云上感九廟焚下憫萬民瘡¶
斯時伏青蒲廷争守御床其忠藎亦可嘉矣(陽秋/韵)¶
復齋漫録云江公著&KR0004;任洛陽尉乆旱㣲雨作詩云雲葉¶
紛紛雨脚匀乱荅柔草長精神雷車&KR0077;碾前山過不洒¶
原頭陌上塵温公扵士人家見之借&KR0083;筆脩刺謁江且¶
<pb:KR4i0012_SBCK_009-5b>¶
為称廌由此知名¶
　&KR0300;献門¶
王直方詩話云杭有西湖而潁亦有西湖皆為逰賞之勝¶
而東坡連守二州其&KR0004;得潁也有潁人在坐云内翰但¶
只消逰湖中便可以了郡亊盖言其訟蕳也秦少章因¶
作一絶献之云十里荷花&KR1341;蓞&KR0004;我公所至有西湖欲¶
將公亊湖中了見&KR0003;官閑亊亦無後東坡到潁有謝执¶
政啓亦云入参兩禁毎玷北扉之荣出典二&KR0022;輙為西¶
湖之長¶
錢惟演為洛帥&KR0468;守始置馹貢芲識者鄙之蔡君謨加¶
法小團茶貢之冨彦國歎曰君謨乃為此也坡作荔¶
<pb:KR4i0012_SBCK_009-6a>¶
枝歎曰我願天公怜赤子莫生尤物為瘡痏雨順風調¶
百谷登民不飢寒為上瑞君不見武陵溪边粟粒芽前¶
丁後蔡相籠加吾君盛德豈在此致飬口腹何陋邪又¶
不見洛陽丞相忠孝家可怜亦進姚黄花&KR0024;世之語不¶
能易也嘗愛李敬方汴河直進船詩云汴水通淮利最¶
多人生爲害亦相和東南四十三州地取盡脂膏是此¶
河此等語皆為多背之献也¶
　評論門¶
介甫詩少陵為尔牽詩興可是無心賦海棠杜黙云𠋣風¶
莫怨唐工部後裔誰知不觧衣曽不&KR0002;東坡柯丘海棠¶
長篇冠古絶今雖不指名老杜而&KR0024;世之意盖使来¶
<pb:KR4i0012_SBCK_009-6b>¶
世自曉也¶
樂天九日思杭州云笙&KR0084;委曲聲延耳金翠動摇光照身¶
　子瞻有懐錢塘云剰㸔新畨眉倒暈未應泣別臉消紅¶
&KR0058;元𦒿舊何&KR0205;忘之也徐考其集白送杭州姚因思舊¶
㳺云閭里固冝勤撫恤楼䑓亦要数躋扳蘇亦云細雨¶
暗時一百六畫橈鼇鼓莫遺民是未嘗無意扵民庶也¶
然白又有故妓数人慿問訊新詩兩首倩流傳坡又有¶
休驚&KR0010;&KR0010;年年貌且對朝朝暮暮人大抵&KR0075;樂之語多¶
於撫飬之語耳夫子称未見好德如好色而傷之曰已¶
矣乎二公未能免俗餘人不必言¶
子瞻賦濁醪有妙理首句云酒勿嫌濁人當取醇其末乃曰¶
<pb:KR4i0012_SBCK_009-7a>¶
濁者以飲吾僕清者以酌吾友復立分別則是濁醪無¶
妙理矣豈非万斛洶湧不暇㸃校故歟¶
司馬温公云清茶淡話難逢友濁酒狂&KR0084;易得明雖造¶
次間語亦在於直諒之益而退便僻之損也(䂬溪)¶
雪浪齋日記云讀謝灵運詩知其&KR0259;盡山川秀氣讀退之¶
南山詩頗&KR0116;似上林子虚賦才力小者不能到李長吉¶
玉川子詩皆出扵離騷未可以立談判也皇甫持正云¶
　吟詩未有劉長卿一字唐人必甚重長卿今詩十卷亦¶
清䴡¶
宋子京茟記云古人語有推拙不可掩者樂府曰何以銷¶
　憂惟有杜康劉越石曰何其不夣周又有曰夫子悲¶
<pb:KR4i0012_SBCK_009-7b>¶
𫉬麟西狩歎孔丘雖有意緒詞亦鈍樸¶
百家詩話総亀後集卷之九終¶

# -*- mode: mandoku-view; -*-
#+TITLE: 增修詩話總龜
#+DATE: 2015-09-11 23:29:36.745198
#+PROPERTY: ID KR4i0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 14
#+PROPERTY: FILE SB04n0209-014增修詩話總龜-前卷十四.
<pb:KR4i0012_SBCK_014-1a>¶
增修詩話總&KR0027;卷之十四¶
　　　警句門(下)¶
石曼卿以詩酒豪爽得名嘗獨行京師倐有豪士揖曼卿¶
　語巳而曰公幸過我家曼卿語諾豪士顧從&KR0016;載曼卿¶
　同行入委巷前抵大第三四門乃至内堂庭户宏䴡施¶
　設錦繡侍女珠翠延飲求曼卿書字曼卿醉後書其詩¶
　籌筆驛等數篇豪士甚珎愛之贈曼卿金帛可直數十¶
　百千使從&KR0016;送歸&KR0004;不知其誰何後日㝷迷不省所居¶
　閭里人不能知他日復遇之&KR0151;又以金數十两贈曼卿¶
　云籌筆驛詩意中流水逺愁外舊山青最佳¶
歐陽詹乾徳中獻野史授黄崗宰有詩行於世聞猿云啼¶
<pb:KR4i0012_SBCK_014-1b>¶
　猿非有恨行客自多悲聞笛云不知吹者意何似聴人¶
　心卧屏云横琴&KR0210;逺洞舉手出高峰公宇蘆云漁家合¶
　得两三莖公退徐吟思倍清官滿不將歸舊&KR0046;蕭蕭留¶
　與後人&KR0234;(雅言雜載)¶
繆島雲少從浮屠詩尚竒險如抛芥子降顛狒狒折楊枝¶
　&KR0904;醉猩猩夐出前軰(摭言)¶
湖南日試萬言王璘與李群玉校書相遇扵岳麓寺群玉¶
　揖之曰公何許人日試萬言■群玉曰與公聮句可¶
　乎璘曰惟子之命群玉破題授之曰芍藥花開菩薩面¶
璘繼之曰㯶櫚葉散夜义頭¶
東坡云児子邁㓜嘗作林檎詩云熟果無風時自脫半窓¶
<pb:KR4i0012_SBCK_014-2a>¶
　迎日&KR0720;先紅扵等軰中亦&KR0197;有思致者今巳老無他技¶
　但時出新句作酸&KR0037;尉有詩云葉隨流水歸何處牛載¶
　寒鵶過别村(百斛明珠)¶
眉山矮道士李伯祥好爲詩格亦不能高徃徃有竒語如¶
　夜過脩行寺醉打老僧門皆可愛予㓜時學於道士張¶
　易簡觀中伯祥與易簡徃來嘗歎曰此&KR0048;君貴人也不¶
　知何以知之(同前)¶
狄煥南岳石樓暁望云數&KR0039;當秋霽不知何處峰題岳路¶
　松云一嶂雨聲歸洞壑两條翠色下瀟湘(雅言系述)¶
曾弼長沙人依逸人王元爲詩友&KR0043;玉泉寺云山偷半庭¶
　月池印一天星君山云翠壓魚龍窟寒堆波浪心¶
<pb:KR4i0012_SBCK_014-2b>¶
蔣鈞字不&KR0266;營道人與劉洞陳甫爲詩友&KR0009;柳宣云因借¶
夣書過竹寺學耕秋粟繞茆原戎昱詩有一夜不眠孤¶
　客耳主人門外有芭蕉鈞代答云芭蕉葉上無愁雨自¶
　是多情聴㫁腸¶
史虚白嵩洛人廖凝&KR0009;之詩曰飯僧春嶺蕨醒酒雪潭魚¶
　終於湓浦¶
林楚才賀州冨川人贈致仕黄損詩云身閒不恨辭官早¶
　詩好常甘得句遲¶
陳甫字惟岳吉水人贈黄岩云清時不作登龍客緑鬂閒¶
　梳傍草堂漳江感懷云一雨洗殘暑萬家生早凉村居¶
　云暮鳥歸巢急寒牛下隴遲詩云筭吟千百首方得两¶
<pb:KR4i0012_SBCK_014-3a>¶
　三聮¶
高元矩宣城人贈宣城宰云硯貯寒泉碧庭堆敗葉紅贈¶
　徐學士云鸞掠琴絃穿静院吏&KR0053;詩草下閒庭¶
楊鳬字舄之閩人山中即事云背日流泉生凍早逆風歸¶
　鳥入巢遲¶
李平&KR0028;右人讀武席内傳云龍髯巳㫁嬪嬙老豹尾不來¶
　&KR0302;路長閒書云至人無夣夣不到天道惡&KR0313;&KR0313;有餘¶
曹崧衡陽人題衡山㝷仙觀云千年松引東陵鶴三級芝¶
　田草木香贈陳先生云讀太元經秋醮罷註參同契夜¶
　燈㣲經羅大夫故居云鹿眠荒圃寒蕪白鵶噪殘陽敗¶
　葉飛¶
<pb:KR4i0012_SBCK_014-3b>¶
祕舘以上巳日會西池王仲至有二詩張文潜和之最工¶
　云翠浪有聲黄帽動春風無力綵旗垂秦少㳺云簾幙¶
　千家錦繡垂仲至&KR0015;曰此語又待入小石調也少㳺有¶
　煩逸少書陳迹更屬相如賦上林之句諸人亦為難及¶
山谷曰余作两句云清鑑風流歸賀八飛&KR0045;䟦扈付朱三¶
　未知可贈誰不能成章(王直方詩話)¶
有以長韻詩上王仲至其一聮云狗&KR0101;傳新賦雞林購近¶
　詩屬對頗工而終篇無&KR0002;此者言辭鄙陋幾可絶倒豈¶
　所謂寸有所長&KR0088;¶
舒王和人歌曲有暖字韻一篇余清老云更有一篇只記¶
　一句云夕陽到處花偏暖及嘗代一小児賦花糕詩一¶
<pb:KR4i0012_SBCK_014-4a>¶
　絶恨不得見¶
荆公在金陵嘗指壁上所題两句云一水戽(一云/護)田將緑¶
遶两山排闥送青來¶
張塤字叔和謂余曰塤一日到洛中謁潞公方飯後坐扵¶
　一亭亭&KR0065;皆蘭旣見不交一談對坐幾時公方曰香來¶
　也叔和以爲平生所未聞潞公云凢香嗅之則不佳須¶
　待其因風自至余始悟山谷詩云披拂不&KR0313;懷時有暗¶
　香度¶
韓持國有云青烟人幾家緑野山四合當時無不傳誦¶
東坡云參寥善絶句有云隔林彷彿聞機杼知有人家在¶
　翠㣲毎爲人誦後來黄州相聚半年京師故人以書相¶
<pb:KR4i0012_SBCK_014-4b>¶
　遺曰知有僧在彼非隔林彷彿聞機杼和尚&KR0088;僕謂參¶
　寥曰此吾師七字師&KR0197;也¶
梅聖俞在禮部考校時和歐陽文忠公春雪詩云有夣皆¶
　蝴蝶逢&KR0129;只紵麻用事如此乃可貴¶
余愛張文潜過宋都詩云白頭青鬂有存没落日㫁霞無¶
　古今不减老杜¶
山谷有光山道中雪詩云山㗸斗柄三星没雪共月明千¶
　里寒都尉王晋卿足成鷓鴣天云才子隂風度逺&KR0028;清¶
　愁曾向&KR0030;圖看山㗸斗柄三星没雪共月明千里寒新¶
　路陌舊江干﨑嶇誰歎客程難臨風更聴昭華笛蔌蔌¶
　梅花滿地殘¶
<pb:KR4i0012_SBCK_014-5a>¶
舒王與呉彦律云含風鴨緑鱗鱗起弄日鵞黄裊裊垂¶
　自云此幾凌轢造物¶
張文潜謂余曰黄九云桃李春風一盃酒江湖夜雨十年¶
　燈真竒語(並同前)¶
詩云千山送客東西路一樹照人南北枝王康功推官作¶
牛丞相竒章公初為詩矜竒特語至有地瘦草叢短句明¶
　年秋卷成呈之曰有求色必赧慿酒意乃伸益加能矣¶
　明年乃上第因曰楊茂卿云河&KR0020;崐崘逺山形&KR1341;蓞秋¶
　此過華隂山下作初用蓮峰作&KR1341;蓞的當而暗盡矣¶
(劉禹錫佳話録)¶
蜀王建時楊義方能文詞爲春日詩云海&KR0065;紅日半離水¶
<pb:KR4i0012_SBCK_014-5b>¶
　天外暖風輕到花贈王樞宻云兩聲鞭自禁門出一簇¶
　人從天上來(異聞録)¶
唐求劉郇伯有詩名唐求臨池洗硯詩云恰似有龍深處¶
　卧&KR0013;人驚起黒雲生又漸寒沙上路欲暝水&KR0065;村早行¶
　云沙上鳥猶睡渡頭人巳行詩思不出二百里間劉郇¶
　伯爲范鄭&KR0048;中詩友范得句云歲盡天涯雨乆而難對¶
　劉郇伯曰人生分外愁范賞之然老于新津之東渡非¶
　&KR0046;非吏二子亦可凌厲名&KR0163;而死丘樊所謂蜀人無志¶
懷土正此也(北夣&KR0200;言)¶
余問山谷今之詩人誰爲冠曰陳無巳其佳句可得聞乎¶
　曰吾見其作温公挽辭一聮便知其才不可敵曰政雖¶
<pb:KR4i0012_SBCK_014-6a>¶
　隨日化身已要人扶¶
盛次仲孔平仲同在舘中雪夜論詩平仲曰當作不經人¶
　道語曰斜拖&KR0419;角龍千尺澹秣墻腰月半稜次仲曰甚¶
　佳其未大乃曰看來天地不知夜飛入園林總是春平¶
　仲乃服(並同前)¶
舒王嘗&KR0009;蔣山元禪師詩曰不與物違真道廣毎隨縁起¶
　自禪深(冷齋夜話)¶
　　　唱和門¶
熈寜間&KR0004;作東西府望氣者云有天子氣及府成車駕果¶
幸張掞以詩慶二府諸公荆公和云曾留上主經過迹¶
　更費髙人賦詠才(倦㳺録)¶
<pb:KR4i0012_SBCK_014-6b>¶
唐路徳延有孩児詩五十韻傳扵世侍&KR0048;張公師錫次韻¶
　成老児詩曰鬂髪盡皤然眉分白雪鮮週廻延客話傴¶
僂抱孫憐無病常供粥非寒亦衣綿假温衾擁背借力¶
杖搘肩貌比三峰老年過四皓仙喚方離枕上扶始到¶
　門前每愛烹山茗嘗嫌打石蓮耳聾如塞纊眼暗似籠¶
　烟宴坐羸扶几乗&KR0016;困嚲鞭頭揺如轉旋唇動&KR0002;抽牽¶
　骨冷愁離火牙疼怯漱泉形骸將就木囊橐尚貪錢¶
膠睫乾眵綴粘髭冷涕懸披裘腰&KR0180;繫濯手袖慵揎抬¶
舉衣頻換扶持藥屢煎坐多茵易破行少&KR0130;難穿喜婢¶
　裁裙布嗔妻買粉鈿房教深下幕床遣厚鋪毡琴聴憐¶
　三樂圖張&KR0015;七賢看經嫌字小敲磬喜聲圓食罷羮¶
<pb:KR4i0012_SBCK_014-7a>¶
　流&KR0209;盃餘酒帶涎樂來須遣罷醫到乆相延褁帽縱模¶
　掠梳頭取次纒長吁思徃事多感聴哀絃氣注腰還重¶
　風牽口更偏墓松先遣種誌石預令鐫客到唯求藥僧¶
　來忽問禪飬茶懸土竈曝艾晒簷椽怒僕空睁眼嗔童¶
　謾握拳心驚嫌踘蹴脚軟怕鞦韆局縮同寒狖摧豗似¶
　餓鳶觀瞻多目眩舉動即頭旋女嫁求紅燭男婚乞彩¶
　牋巳聞頒几杖寜更佩韋弦賔客身非與児孫事巳傳¶
　飬和屏作伴如意佛相連乆弃登山屐惟存&KR0018;郭田呻¶
　吟朝不樂展轉夜無眠呼稚臨床伴看書就枕邉冷懷¶
　疑貯水虚耳訝聞蟬束帛非無分安車信有縁伏生甘¶
　坐末綘老譲行先拘急將風夜昏沉欲雨天雞皮塵旋¶
<pb:KR4i0012_SBCK_014-7b>¶
潰児齒食頻填毎憶居&KR0048;省常思釣渭川喜逢迎佛㑹¶
　羞赴賞花筵徑逺令移檻堦危索减磚好生焚鳥網惡¶
　殺杵魚船旣感桑榆日常嗟蒲柳年長思當弱冠悔不¶
　賸狂顛(青箱雜記)¶
牛僧孺將赴舉時投贄扵劉夣得對客展讀飛筆&KR0151;竄其¶
文居三十年夣得守汝牛出鎮漢南枉道汝水駐旌信¶
　&KR0043;酒酣贈詩於夣得曰粉署爲&KR0048;二十春向來名軰更¶
無人休論世上升沉事且閗尊前見在身珠玉㑹應成¶
　咳唾山川猶覺露精神莫嫌恃酒輕言語曾把文章謁¶
　後塵夣得方悟徃年改文卷之事和答云昔年曾忝漢¶
　朝臣晚&KR0010;空餘老病身&KR0004;見相如成賦日後爲丞相&KR0029;¶
<pb:KR4i0012_SBCK_014-8a>¶
　門人追思徃事咨嗟乆幸喜清風語&KR0015;頻猶有當時舊¶
　冠劔待公三日拂埃塵(古今詩話)¶
長慶二年王起自中書舎人知舉放進士周墀及第後同¶
　在翰林㑹昌三年起自僕射再放榜時周墀任華州因¶
　&KR0009;詩賀叙同在翰林日文塲三化魯儒生二十餘年振¶
重名曾忝木雞誇羽翼又陪金馬入蓬瀛雖欣月桂居¶
　先折更羡春蘭最後榮欲到龍門看風水&KR0028;防不許暫¶
　離營答曰貢院離來二十霜誰知更忝主文塲楊葉縱¶
　能穿舊的桂枝何必爱新香九重每憶同仙禁六藝初¶
　吟得夜光莫道相知不相見蓮峰之下有龔黄人以爲¶
　絶唱(廣卓異記)¶
<pb:KR4i0012_SBCK_014-8b>¶
韋中憲蟾㢘問鄂州春日除　祖筵上題文選两句云悲¶
莫悲&KR0006;生别離登山臨水送將歸以毫牋授賔從請續¶
其句坐中悵望皆不屬有酒妓泫然曰某不知欲口占¶
　两句乃曰武昌無限新開柳不見楊花撲面飛坐客嘉¶
　歎韋有贈聾僧詩云&KR2839;嶺東西烟靄合两問茅屋一溪¶
　雲師云耳重誰解知師意人是人非不欲聞雅言雜載¶
曹相&KR0192;鎮浙西日㑹湖中郡判官王樞舉進士嚴惲詩曰¶
春光苒苒歸何處更向花前把一盃盡日問花花不語¶
　爲誰零落爲誰開王仰其才調和曰花落花開人世夣¶
　衰榮閒事且持盃春風底事輕揺落何似從來不要開¶
(同前)¶
<pb:KR4i0012_SBCK_014-9a>¶
龔頴自&KR0018;文學少許可又談論多所折難知&KR0166;州士罕造¶
　其門獨丁晋公贄文求見頴倒屣迎迓酧對終日至于¶
　忘食曰自唐韓柳後今得子矣翌日丁獻詩扵頴頴次¶
韻和酬曰膽怯何由戴鐡冠只縁昭代&KR0324;&KR0012;寒曲肱未¶
遂違前志直指無聞是曠官三諌每傳朝客&KR0003;五溪閒¶
　凭郡樓看祝公早得文塲雋况值天堦正舞干(青&KR0200;/雜記)¶
江西韋丹大夫與僧靈徹為忘形之契&KR0009;徹詩云王事紛¶
　紛無暇日浮生冉冉只如雲已為平子歸休計五老峰¶
前必共論徹酧曰年老身閑無外事麻衣草坐只容身¶
　相逢盡道休官去林下何曾見一人(雲溪友議)¶
白中令鎮荆南杜藴常侍問長沙諸從事盧&KR0036;致瞍焉發¶
<pb:KR4i0012_SBCK_014-9b>¶
　酒酣傲睨公少不懌因改著詞令曰十姓胡中第六胡¶
也曾金闕掌洪爐少年從事誇門地莫向尊前喜氣粗¶
盧答曰十姓胡中第六胡文章官職勝崔盧暫來&KR0028;外¶
分憂&KR0009;不稱賔筵語氣粗公極歡(摭言)¶
梅聖俞客歐陽晦夫使工&KR0030;茅庵已居其中一琴横牀而¶
　已曹子方作詩四韻僕和云寂寞王子猷迴舩剡溪路¶
　超遥戴安道月夕誰與度倒披王恭氅半掩&KR0061;安户&KR0063;¶
　調折弦琴自和撚鬚句(百斛明珠)¶
東坡云余在廣陵與晁無咎曇秀道人同舟送客山光寺¶
　客去余醉卧舟中秀作詩云扁舟乗興到山光古寺臨¶
　流勝氣藏慚愧南風知我意吹將艸木作天香予和云¶
<pb:KR4i0012_SBCK_014-10a>¶
閙裏清逰似&KR0169;光醉時真境發天藏夣囬拾得吹來句¶
十里南風草木香余昔對文忠公誦文與可詩云羙人¶
　却扇坐羞落庭下花公曰此非與可詩世間元有此句¶
　與可拾得耳後五年秀來惠州見予偶道其事(直方/詩話)¶
鄧洵羙連山人乾祐二年中進士第與司空昉少保&KR0270;同¶
　年謁劉氏不禮歸武陵時周氏有其地且辟在幕府未¶
幾司空氏自禁林出使武陵與洵羙相遇贈詩曰憶昔¶
　詞塲共着鞭當時鶯谷喜同遷&KR0028;河契闊三千里音信¶
　稀踈二十年君遇巳知依玉帳我無才藻歩花磚時情¶
　人事堪惆悵天外相逢一泫然洵羙和云詞場幾度讓¶
　長鞭又向清朝賀九遷品秩雖然殊此日歲寒終不改¶
<pb:KR4i0012_SBCK_014-10b>¶
　當年馳名早巳超三院侍直仍忻歩八塼今日相逢畨¶
　自愧閑吟對酒倍潸然相國歸&KR0419;率偕載而辭以疾不¶
　行相國語同年少保公公時在黄閣洵羙在武陵又爲¶
　詩&KR0009;之云衡陽歸鴈别重湖䘖到同人一&KR0083;書忽見姓¶
　名&KR0031;淚落不知消息十年餘綵衣我已登黄閣白社君¶
　猶葺舊居南望荆門千里外暮雲重叠滿晴虚周氏疑¶
　洵羙漏&KR0165;宻謀急追捕易俗場官而遇害建&KR0173;初王師¶
　下湖湘相國復牧衡陽道經易俗場作詩弔曰十年衣¶
　染帝郷塵踪跡仍傳活計貧高掇桂枝曾遂志假拖藍¶
　綬至終身侯門寂寞非知巳澤國恓惶似旅人今已向¶
　公墳畔過不勝懷抱暗酸辛(雅言系述)¶
<pb:KR4i0012_SBCK_014-11a>¶
山谷云金華俞清老名子中三十年前與予共學扵淮南¶
　元豐甲子相見扵廣陵自云荆公欲使之脫縫掖着僧¶
　伽藜奉香火扵半山宅寺&KR0001;謂報寜禪院者予之僧名¶
紫琳字清老無妻之累去作半山道人似為不難事然¶
生&KR0027;脫筒亦難堪忍後數年見之儒冠自&KR0002;因嘗戯和¶
　清老詩曰索索葉似雨月寒遥夜䦨馬嘶車鳴鐸群動¶
　不遑安有人夣超俗去髪脫儒冠平明視清鏡政爾良¶
　獨難子瞻屢哦此詩以為妙(直方詩話)¶
乾祐元年户部侍&KR0048;王仁&KR0073;放王溥狀元及第&KR0270;不數年¶
　拜相仁&KR0073;時爲太子少保有詩賀曰一戰文埸㧞趙旗¶
　便携金&KR0166;賛無為白麻驟降恩何厚黄閤&KR0004;聞喜可知¶
<pb:KR4i0012_SBCK_014-11b>¶
䟦勑案前人到少築沙堤上馬行遲押班長幸遥相見¶
　親狎争如未貴時溥和曰揮毫文戰偶搴旗待詔金華¶
亦偶爲白社&KR0205;當宗伯選赤心旋遇聖人知九霄得路¶
榮雖極三接承恩出每遲職在台司多少暇親師不及¶
　舞雩時(廣卓異記)¶
魯直使余對句曰呵鏡雲&KR0210;月對曰啼粧露着花魯直罪¶
　余於詩深刻見骨不務含蓄余竟不曉此論當有知者¶
(冷齋)¶
僧修詩話總&KR0027;卷之十四¶
#+PROPERTY: JUAN 14
#+PROPERTY: FILE SB04n0210-014增修詩話總龜後集-後卷十四.
<pb:KR4i0012_SBCK_014-1a>¶
百家詩話總&KR0027;後集卷之十四¶
　　　評史門¶
安禄山及永王璘有窺江左之意子偒勸其取金陵史稱¶
　薛鏐李䑓卿等爲璘謀主而不及李白白傳止言永王¶
璘辟爲府僚璘起兵遂迯還彭澤審尔則白非深扵璘¶
者及觀白集有永王東廵歌十一首乃曰&KR0004;從雲梦開¶
　朱邸更取金陵作小山又云我王樓艦輕秦漢却似天¶
　皇欲度遼&KR0002;非賛其逆謀則必無是語矣白旣流夜&KR0048;¶
　有書懐詩云半夜水軍來潯陽滿旌&KR0999;空名&KR0244;自悞迫¶
脅上樓船&KR0025;賜五百金弃之若浮烟辭官不受賞飜謫¶
　夜&KR0048;天宋中丞薦白啓云遇永王東廵脅行中道乃用¶
<pb:KR4i0012_SBCK_014-1b>¶
　白述懷意以&KR0053;拭其過尔孔巢父亦為永王所辟巢父¶
　察其必敗㓗身潜遁由是知名使白如巢父之計則安¶
　得有夜&KR0048;之謪㢤老杜送巢父歸江東云巢父掉頭不¶
　肯往東將入海隨烟霧其序云兼呈李白恐不能無㣲¶
　意也(黄常明)¶
唐穆宗時令狐楚為相為景陵使以傭錢獻羡餘怨聲係¶
　路致有衡州之貶觀發潭州&KR0009;李寜常侍詩云君今¶
侍紫垣我已墮青天委廢從兹日旋歸在㡬年又有答¶
　竇鞏中丞詩云何年相贈答却得在中䑓亦可見其去¶
　國慘傷之情矣孔子曰苟患失之無所不至其楚之謂¶
　乎觀甘露之事則可見矣當是時也王涯等&KR0013;繋神䇿¶
<pb:KR4i0012_SBCK_014-2a>¶
&KR0311;士良白涯與李訓謀逆將立鄭注楚時以舊相在闕¶
下文宗召楚至帝對楚悲憤因付涯訊牒曰果涯書&KR0088;¶
楚曰涯誠有謀罪應死嗚呼觀望腐夫閹人而誣寘人¶
扵死地楚忍為之乎甘露野史乃言尚頼舊相令狐¶
楚獨為辯眀&KR0002;以史為證則野史之言未必公也¶
杜牧之作李和&KR0166;詩云鵩鳥飛來庚子直謫去日蝕辛卯¶
年由來枉死賢才士消長相持&KR0020;自然盖言鄭注事也¶
方是時和&KR0166;論注不可為相旋致貶謫故牧之作詩痛¶
　之如此議者謂辛卯年在憲宗之時而文宗時無辛卯¶
也豈牧之悞乎余謂牧之所云非謂實庚子辛卯也鵩¶
集于舎班固書庚子之日日有蝕之詩人有辛卯之詠¶
<pb:KR4i0012_SBCK_014-2b>¶
借是事以眀李甘之&KR0072;尓¶
杜牧之集有李給事詩二首其中有紛紜白晝驚千古鐡¶
鎖朱殷㡬一空之句謂鄭注甘露之事也又有可憐劉¶
校尉曾訟石中書之句牧之自注云給事曾忤&KR0311;士良¶
人遂以為給事者李石也余嘗攷之李石雖嘗為給事¶
然劾鄭注之事史&KR0001;不載語言忤&KR0311;士良然亦在石拜¶
相之後石旣拜相則牧之詩題不應以給事為稱其非¶
李石明矣當時唯有李中敏與牧之厚善嘗因旱欲乞¶
斬注以申宋申錫之&KR0072;帝不省遂以病告歸頴陽令牧¶
之有元禮去歸緱氏學之句牧之自注云因論鄭注告¶
歸頴陽又史云注誅遷給事其后仇士良以開府䕃其¶
<pb:KR4i0012_SBCK_014-3a>¶
　子中敏曰内謁者安得有子士良慙恚由是復弃官去¶
　由是論之則是中敏無疑矣¶
唐太和末閹尹恣横天子以擁虚噐為耻而元和逆黨未¶
　討帝欲夷絶其&KR0124;李訓謂在位操權者皆碌碌獨鄭注¶
　可共事遂同心以謀巳而殺陳宏志扵青泥驛相&KR0071;王¶
　守澄楊承和韋元素王踐言皆不保首領又㫁崔潭峻¶
　之棺而鞭其尸剪除逆黨㡬盡亦可謂壯矣意欲誅宦¶
　　　乃復河湟歸河朔諸鎮天子向之鄭注雖招&KR0096;納¶
　賄然出節度隴右欲因王守澄之葬乗群宦臨送以鎮¶
　兵悉誅之謀亦未必不善㑹李訓先五日舉亊遂成甘¶
　露之旤世以成敗論人物故訓注不得為忠至李徳&KR0073;¶
<pb:KR4i0012_SBCK_014-3b>¶
　謂不可與徒&KR0032;齒亦太甚矣按唐史李甘與李中敏皆¶
　嘗論鄭注不可為相故甘有封州之謫而中敏有頴陽¶
　之歸杜牧之贈甘詩云太和八九年訓注極虓虎吾君¶
　不省覺二兇日威武喧喧皆傳言明辰相登注和&KR0166;顧¶
　予云我死有處所明日詔書下謪斥南荒去又有贈中¶
　敏詩云元禮去從緱氏學江充來見大䑓宫曲突徙薪¶
　人不㑹海邉今作釣魚翁盖深痛二公之言不行而訓¶
　注得恣其謀也盖當是時仇士良&KR0060;國柄&KR0020;熖熏灼士¶
　大夫扵議論之間不敢以訓注為是以賈殺身之旤故¶
　牧之之詩如此於乎東漢之季柄在宦官陳蕃之徒以¶
　忠勇之資謀殪其黨而事亦不遂史載其名殆如日星¶
<pb:KR4i0012_SBCK_014-4a>¶
而訓注以當時士夫畏懾士良軰遂加以奸兇之目而¶
史亦以為亂人萬世之下無以自白其深可痛惜㢤家¶
藏甘露野史三卷及乙卯記一卷二書之&KR0003;特相矛盾¶
甘露野史之言上令訓等誅宦官事覺反為所擒而乙¶
卯記乃謂訓等有逆謀盖甘露史出扵朝廷公論而乙¶
卯記附㑹士良之&KR0059;情也乙卯記後有朱實跋尾數百¶
言以乙卯所記為非是其&KR0003;與野史同余故表而出之¶
(葛常之)¶
三良以身殉秦繆之葬黄鳥之詩哀之序詩者謂國人刺¶
繆公以人從死則咎在秦繆而不在三良矣王仲宣云¶
結髮事明君受恩良不訾臨殁要之死焉得不相隨陶¶
<pb:KR4i0012_SBCK_014-4b>¶
　元亮云厚恩固難忘君命安可違是皆不以三良之死¶
　為非也至李徳&KR0073;則謂社稷死則死之不可許之死與¶
　梁丘㩀安陵君同譏則是罪三良之死非其所矣然君¶
　命之扵前而衆驅之扵後為三良者雖欲不死得乎唯¶
　柳子厚云疾病命固亂魏氏言有章&KR0025;邪䧟厥父吾¶
　欲討彼狂使康公能如魏顆不用亂命則豈至䧟父扵¶
　不義如此㢤東坡和陶亦云顧命有治亂臣子得從違¶
　魏顆真孝愛三良安&KR0085;希似與柳子之論合而過秦繆¶
　墓詩乃云繆公生不踈孟眀豈有死之日而忍用其良¶
　乃知三子狥公意亦如齊之二子&KR0025;田横則又言三良¶
　之殉非繆公之意也¶
<pb:KR4i0012_SBCK_014-5a>¶
韋蘇州睢陽感懷詩有曰&KR0043;將降賊庭儒生獨全義&KR0043;將¶
謂許逺儒生謂張巡也盖當時物議以為廵死而逺就¶
虜疑逺畏死而辭服扵賊故應物云尔韓愈嘗有言曰¶
逺誠畏死何苦守尺寸之地食其所愛之肉以與賊抗¶
　而不降乎斯言得矣廵死後賊將生致逺扵偃師逺亦¶
以不屈死則是逺亦終死賊也¶
李義山詩云本為留侯慕赤松漢廷方識紫芝翁蕭何¶
　只解追韓信豈得虚當第一功是以蕭何功在張良下¶
　也王元之詩云紀信生降為沛公艸荒&KR0012;壘想英風漢¶
　家青史縁何事却道蕭何第一功是以蕭何功在紀¶
　信下也余謂炎漢創業何為宗臣高祖設指縱之喻¶
<pb:KR4i0012_SBCK_014-5b>¶
盡之矣他人豈容議&KR0088;¶
盗殺武元衡也白樂天為京兆掾初非言責而請捕盜以¶
必得為期時宰惡其出位坐賦新井篇逐之九江故因¶
聞琵琶乃有天涯流落之感至於淚&KR0668;青衫之上何憊¶
如此㢤先文康公嘗有詩云平生趣操號安恬退亦恬¶
然進不貪何事潯陽恨遷謫輕將清淚&KR0668;青衫又云¶
及泉曾改莊公誓勝母終回曾子車素綆銀牀堪泪¶
墮更能賦詠獨何如¶
左太冲陶淵明皆有荆軻之詠太冲則曰雖無壯士節與¶
　世亦殊倫淵明則曰惜㢤劍舞踈竒功遂不成是皆以¶
成敗論人者也余謂荆軻功之不成不在荆軻而在秦¶
<pb:KR4i0012_SBCK_014-6a>¶
　舞陽不在秦舞陽而在燕太子舞陽之行軻固心疑其¶
　人不欲與之共事欲待他客與俱而太子督之不巳軻¶
　不得已遂去故羽歌悲愴自知功之不成巳而果膏刄¶
秦庭當時固巳惜之然槩之扵義雖得秦王之首扵燕¶
亦未能保終吉也故楊子云荆軻為丹奉扵期之首燕¶
　督亢之圖入不測之秦實刺客之靡也焉可謂之義也¶
　可謂善論軻者¶
漢文欲輕刑而反重議者以謂失本惠而傷吾仁故也或¶
　又咎帝短䘮為傷扵孝予觀遺詔率皆言為巳損制¶
　未嘗使士庻皆短䘮也厥後丞相翟方進與薛宣服母¶
　䘮皆三十六日而除而顔師古注云漢制自文帝遺詔¶
<pb:KR4i0012_SBCK_014-6b>¶
　國家遵以為常則咎不在文帝矣而王荆公詩云輕刑¶
　死人衆䘮短生者偷仁孝自此薄哀㢤不能謀䡖刑¶
　死人衆則固然矣短䘮生者偷則似誣文帝也(俱同上)¶
百家詩話總&KR0027;卷之十四¶

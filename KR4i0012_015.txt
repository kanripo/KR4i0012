# -*- mode: mandoku-view; -*-
#+TITLE: 增修詩話總龜
#+DATE: 2015-09-11 23:29:36.786721
#+PROPERTY: ID KR4i0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 15
#+PROPERTY: FILE SB04n0209-015增修詩話總龜-前卷十五.
<pb:KR4i0012_SBCK_015-1a>¶
增修詩話總龜&KR0195;之十五¶
　　　留題門(上)¶
吕申公累乞致仕仁宗不允他日復叩便坐度其不可留¶
因詢曰卿去誰可代者申公曰知臣莫如主陛下自擇¶
堅問之乃引陳文惠曰陛下必欲得英俊經綸之臣則¶
臣所不知若圖任老臣鎮安百度周知天下事無如陳¶
堯佐仁宗然之文惠遂大拜極懷薦引之徳因作燕詞¶
携酒過之申公使之歌焉詞云二社良辰千家庭院翩¶
　翩又見新歸燕鳯凰巢穏許為鄰瀟湘烟瞑來何晚亂¶
　入紅樓低飛緑岸𦘕梁時拂歌塵散爲誰歸去為誰來¶
　主人恩重朱簾捲申公𥬇曰自恨捲簾人已老文惠曰¶
<pb:KR4i0012_SBCK_015-1b>¶
　莫愁調𪔂事無功老扵廊廟而醖籍不减昔任浙漕有¶
呉江詩曰平波渺渺烟蒼蒼菰蒲纔熟楊柳黄扁舟繋¶
　岸不忍去秋風斜日鱸魚鄕又碧瀾堂詩云苕溪清淺¶
　霅溪斜碧玉寒光照萬家誰與月明終夜聴洞庭漁笛¶
隔蘆花(古今詩話)¶
徐州漢興歌風䑓詩雖多張安道詩最絶云落魄劉&KR0048;作¶
　帝歸樽前一曲大風詞才如信越猶𦵔醢安用思他猛¶
　士為(青箱雜記)¶
臨潼朝元閣詩雖多唯陳文惠二韻首出曰高閣高閣逈¶
　秋毫無𨼆情浮雲忽一蔽不見漁陽城¶
張退𫝊宰邵武時多逰僧舎至則吟詠忘歸題西庵寺曰¶
<pb:KR4i0012_SBCK_015-2a>¶
　西庵深入西山&KR0187;筭得當年少客逰宻宻石叢蟠小徑¶
涓涓雲竇㵼寒流松皆有節垂青盖僧盡無心也白頭¶
　欲刷粉碑書好字調卑官冗不堪留題寳盖巖寺云¶
　身為冠冕流心是雲泉客每到雲泉中便擬忘歸迹况¶
　此寳盖巖天造清凉宅稅車官道邉誰知願言&KR0244;過建¶
寜縣洛陽村曰金谷花時醉幾&KR0163;舊逰無日不思量誰¶
　知萬水千山&KR0187;枉&KR0013;人言過洛陽(並同前)¶
張伯玉過姑蘇熟見太白十詠不及明月泉因題一絶曰¶
　至今千古松猶伴數峰雪不見纎塵飛寒泉湛明月¶
陳文惠至古寺作詩曰殿古寒爐空流塵暗金碧獨坐偶¶
　無人又得真消息(春明退朝録)¶
<pb:KR4i0012_SBCK_015-2b>¶
顔謝魯公之後所居有泉石松竹創亭延客孟賔于留題¶
　詩曰園林瀟&KR0904;聞來乆欲徃因循二十秋今日開&KR0109;吟¶
　不盡碧山重叠水長流(江南野録)¶
陳頴南昌人業進士題漢祖廟曰項羽英雄猶不懼可憐¶
　容得辟陽侯得狂病而卒(同前)¶
長安&KR0268;恩寺浮屠前後題詩多矣唐文宗朝元㣲之白樂¶
　天到塔下見章八元所留詩悉令除去諸家牌惟留章¶
　詩詩云十層突兀在虚空四十門開面面同却恠鳥飛¶
　平地上自驚人語半天中回梯暗踏如穿洞絶頂&KR0004;攀¶
　似出籠落日鳯城佳氣合滿城香𣗳雨濛濛(鑑戒録)¶
陶雍典雅州送客至情盡橋改爲折柳橋題詩曰從來¶
<pb:KR4i0012_SBCK_015-3a>¶
　只有情難盡何事名為情盡橋自此改名為折柳從他¶
　離恨一條條¶
施肩吾題友人閒居詩曰花眼綻紅斟酒看藥心抽緑帶¶
　烟鋤¶
夫差廟拆姑蘇䑓木剏成陳羽題詩曰姑蘇䑓畔千年木¶
　刻作夫差廟&KR0187;神幡盖寂寥塵土滿不知簫皷樂何人¶
(並同前)¶
陳羽姑蘇䑓詩云憶昔呉王争覇日歌謡滿路上蘇䑓三¶
　千宫女看花䖏人盡䑓空花自開¶
賀程詠君山詩曰曾逰方外見麻姑&KR0003;道君山此本無云¶
　是崐崘山頂石海風吹落洞庭湖(鑑戒録)¶
<pb:KR4i0012_SBCK_015-3b>¶
劉𧰼詠仙掌詩曰萬古亭亭𠋣碧霄不成擎亦不成招何¶
　如掬取蓮池水洒向人間救旱苗(同前)¶
砌䑓即今撥擦䑓也王侯家作以爲臨觀之戯唐張素詩¶
　云冩望臨香閣登高下砌䑓林間踏青去席上意錢來¶
　即知唐來有之太祖朝大王都尉家其子承&KR0073;㓜時其¶
　父戯&KR0024;砌䑓使(談𫟍)¶
楊文公罷䖍州過饒州餘干縣登干越亭前瞰琵琶洲後¶
　枕思禪寺天下絶境古今留題百餘篇張祐詩云扁舟¶
亭下駐烟波十五年㳺重此過洲觜露沙人渡淺樹梢¶
　藏竹鳥啼多層瀾漲水㾗猶在古板題詩字已訛况是¶
　高秋正圓月可堪聞唱異郷歌劉長卿云天南愁望絶¶
<pb:KR4i0012_SBCK_015-4a>¶
亭下柳條新落日獨歸鳥孤舟何䖏人生涯投越嶠世¶
業䧟胡塵草色迷征路鶯啼傍逐臣秦䑓悲白首楚渚¶
怨青蘋杳杳鍾陵暮悠悠鄱水春獨醒翻取𥬇直道不¶
容身得罪風霜苦全生天地仁青山數行淚滄海一窮¶
鱗流落機心盡空憐鷗鳥親(談苑)¶
江遵詠史云秦築長城比鐡牢蕃戎不敢過臨洮雖然萬¶
　里連雲際不及堯堦三尺高何光逺稱此詩卓絶千百¶
集中無以加(詩史)¶
桂州左右山皆平地㧞起數千百丈石如染黛陽朔縣&KR0057;¶
佳沈彬有詩云陶潜彭澤五株柳潘岳河陽一縣花两¶
處争如陽朔好碧蓮峰裏住人家觀此山水可知(同前)¶
<pb:KR4i0012_SBCK_015-4b>¶
淮隂廟題者甚多惟錢諫議昆詩最佳築壇拜日恩雖厚¶
　躡足封時慮已深𨺚凖早知同鳥喙將軍&KR0063;有五湖心¶
(青箱雜記)¶
歙州問政山聶道士所居嘗有人陟險攀蘿至絶壁扵岩¶
　下嵌空䖏見題詩一首雖苔蘚昏蝕而文尚可辯題云¶
黄台詞不知台何人也千㝷練帶新安水萬仭花屏問¶
政山自少雲霞居物外不多塵土到人間壺懸仙島吞¶
　舟罷椀浸星宫沉水閑寳籙篋垂金絛帶綘囊絛鎻玊¶
　連環静張棋𫝑鋪還打嘿考仙經&KR0024;又刪床並葛鞋寒¶
　兎伏&KR1440;横檉几老龍跧溪童乞火朝敲竹山&KR0017;聴琴夜¶
　撼&KR1498;艸暗碧潭思句曲松昏紫氣度深𨵿龜成淺甲毛¶
<pb:KR4i0012_SBCK_015-5a>¶
　猶緑鶴化幽翎頂更殷阮洞神仙分藥去蔡家兄弟&KR0009;¶
書還黄精苗倒眠青鹿紅杏枝低掛白鷴容易煑茶供¶
　客用辛勤栽果與猿攀常㝷靈穴通三島擬過流沙化¶
　百蠻新𨼆漸開侵月窟舊林猶恱枕沙灣手䟽俗禮慵¶
非傲肘護靈方臂不慳海上使頻青鳥黠篋中藏久白¶
　驢頑笻枝徤杖菖蒲節笋櫛高簮玳𤦛斑花氣薫心香¶
馥馥澗聲聆耳冷潺潺高墳自掩浮生骨短晷難窮不¶
　死顔早晚重逢蕭塢客願隨芝盖出塵寰台國&KR0004;時任¶
　屯田員外&KR0048;世有全篇¶
荆門軍玉泉山寒泉亭題者甚多有一篇最佳而忘其姓¶
　名詩云𦍤風凛凛雪漫漫未是寒時分外寒六月火雲¶
<pb:KR4i0012_SBCK_015-5b>¶
　天不雨請君來此𠋣䦨干(雲齋廣録)¶
張宗尹為長安令時鄭州陳相尹京兆宗尹嘗以事忤公¶
意公有別業在鄠杜間宗尹書一絶于壁云喬松翠竹¶
絶纎埃門對南山盡日開&KR0063;是主人貪報國功成名遂¶
　不歸來有人録以告公覧而善之待之如初宗尹嘗有¶
　詩云大書文字隄防老剰買田園准備閒(倦㳺録)¶
臨潼縣靈泉觀唐清華宫也自唐迄今題詠不可紀小杜¶
　五言長韻并三絶洎鄭嵎津陽門詩外唯陳文惠張文¶
　定及進士楊正倫詩最佳文定詩云當時不是不窮奢¶
　民樂昇平少嘆嗟姚宋未亡妃子在塵埃那得到中華¶
　文惠詩云百首新詩百意精不&KR0057;妃子只&KR0057;兵争如一¶
<pb:KR4i0012_SBCK_015-6a>¶
　句傷時事只為明皇恃太平正倫詩曰休罪明皇與貴¶
　妃大都衰盛两相隨惟憐一𣲖温泉水不逐人心冷暖¶
　移又鄭文寳詩云只見開元無事乆不知貞觀用功深¶
　皆爲知音所賞¶
鄜州東百里有水名相思河傳舎曰相思舖令狐楚詩曰¶
　誰把相思&KR0197;此河塞垣車馬徃來多只&KR0063;自古征人淚¶
　&KR0904;向空洲作碧波(並同前)¶
韓魏公自中書出相州扵居第作狎鷗亭永叔以詩&KR0009;曰¶
　豈止忘機鷗鳥信鈞陶萬物本無心魏公喜曰余在中¶
　書進退升黜未嘗置心扵其間永叔可謂知我(古今詩話)¶
吕文靖詩曰賀家池上天花寺一一軒窓向水開不用閉¶
<pb:KR4i0012_SBCK_015-6b>¶
　門防俗客愛閑能有幾人來賀家池即賀監所賜之湖¶
　詩後爲風雨所損惜乎寺僧不留(雜誌)¶
唐人徐凝多吟絶句曾吟廬山瀑布詩云瀑泉瀑泉千丈¶
　直雷奔入江無暫息今古長如白練飛一條界破青山¶
　色題處州縉雲山𪔂湖詩云黄帝旌旗去不回空遺片¶
　石碧崔嵬有時風捲𪔂湖浪散作青天雨㸃來後無題¶
　者(郡閣雅談)¶
權審常侍著詩千首常題山院曰萬葉風聲利一山秋氣¶
　寒曉霜浮碧瓦落日度朱欄(貢父詩話)¶
江南道士任右元能篆見人題常州忠烈王廟詩一絶云¶
　松竹蕭蕭野笛悲寂寥氷雪對旌旗前山月夜隂風起¶
<pb:KR4i0012_SBCK_015-7a>¶
　神去神來人不知時人不㑹其意㝷毀其碑元厚之篆¶
　于石后愈無識者因此漫㓕(郡閣雅談)¶
鄧仙客死葬麻姑山人謂尸解逰人題詩多矣有一少年¶
　一絶不言姓名但云天嶠逰人詩曰鶴老芝田雞在籠¶
　上清那與世塵同旣言白日昇天去何事人間有殯宫¶
　鄧名稍减(雲溪友議)¶
三郷題不知誰氏題云余本家若&KR0088;溪東從良人西入凾¶
　𨵿寓居新昌里第不幸良人巳矣邈然無依東邁歴渭¶
　川渉滻水背終南渉太華經號略抵陜郊皆&KR0494;昔讌逰¶
　之地命筆輙題終不能滌其懷抱翰墨非女子事故𨼆¶
　其名而不書為詩曰昔逐良人西入𨵿良人身没妾空¶
<pb:KR4i0012_SBCK_015-7b>¶
　還謝娘衛女不相待為雨為雲過此山和詩十一首陸¶
　正洞云惆悵殘花怨暮春孤鸞舞鑑倍傷神清詞好箇¶
　干人事疑是文&KR0078;第二身王祝云女几山前嵐氣低佳¶
　人留恨此中題不知雲雨歸何䖏空使王孫見即迷劉¶
　谷云蘭蕙芬芳見玊姿路傍花𥬇景遲遲苧蘿山下無¶
　窮意併在三郷惜別時王條云浣沙逰女出𨵿東舊跡¶
　新詞一夣中槐陌柳亭何限事年年回首向東風李昌¶
　鄴云紅粉蕭娘手自題分明幽怨發雲閨不&KR0063;更學文¶
　君去泣向殘花歸剡溪王顧云無姓無名越水濵芳詞¶
　空怨路旁人莫教才子偏惆悵宋玉東家是舊鄰李繪¶
　云㑹稽王謝两風流王子沉淪謝女逰歸思&KR0002;隨文字¶
<pb:KR4i0012_SBCK_015-8a>¶
　在路傍空為感千秋張碕云洛川依舊好風光蓮帳無¶
　因見女&KR0048;雲雨散來音信㫁此生遺恨&KR0009;三郷高衢云¶
　南北千山與萬山軒車誰不念郷𨵿獨留芳翰悲前迹¶
　陌上恐傷桃李顔章氷云來時歡𥬇去時哀家國迢迢¶
　向越䑓待寫百年幽思盡故宫流水莫相催賈馳五言¶
　云壁古字未㓕聲長響不絶蕙質本如雲松心&KR0063;柰雪¶
　秋耿離幽谷悠悠望甌越杞婦哭夫時城摧無此&KR0003;(雲)¶
(溪友議)¶
呉門女&KR0048;真娘死葬虎丘山時人比之蘇小小行客題墓¶
多矣舉子譚銖題云虎丘山下塚纍纍松栢蕭條盡可¶
悲何事世人唯重色真娘墓上獨留詩¶
<pb:KR4i0012_SBCK_015-8b>¶
鄭仁表經滄浪峽憇於長亭亭吏持牌乞詩題曰分陜東¶
　西路正長行人名利火&KR0948;湯路傍看箇滄浪峽真是將¶
　閒攪攪忙(摭言)¶
蜀道有飛泉亭留詩甚多薛能佐李公過蜀道題云賈&KR0122;¶
曾經去題詩豈易哉悉打去詩板獨留李端巫山高一¶
　篇(同前)¶
元祐五年同景文羲伯聖徒次元題竹上云結根豈殊衆¶
脩柯獨出林孤高不可恃嵗晩風霜侵(百斛明珠)¶
余&KR0004;謪嶺南過田氏小園東門一峰豐下銳上俚人謂之¶
　鷄籠山余更名曰獨秀峰今過之留詩云𠋣天巉絶玉¶
浮圖肯與彭&KR0048;作小姑獨秀江南如有意要三二别四¶
<pb:KR4i0012_SBCK_015-9a>¶
　方壺(玉局文)¶
&KR0268;恩寺塔有唐人盧宗回一詩云東來曉日上翔鸞西轉¶
蒼龍拂露盤渭水冷光揺蕩井玉峰晴氣壓䦨干九重¶
金界望長安(古今詩話)¶
江州琵琶亭題者惟夏鄭公梅公儀詩佳夏詩曰年光過¶
　眼如車轂職事覊人似馬衘若遇琵琶&KR0063;大𥬇何煩涕¶
　淚滿青衫梅詩云陶令歸來為逸賦樂天謫宦起悲歌¶
　有絃應&KR0013;無絃𥬇何况臨絃泣最多又葉氏女&KR0048;詩云¶
　樂天當日最多情淚滳青衫酒重傾明月滿船無處問¶
　更聞商婦琵琶聲(古今詩話)¶
河中&KR1295;鵲樓唐人極多唯王之渙李益暢詩最佳王云白¶
<pb:KR4i0012_SBCK_015-9b>¶
　日依山盡黄河入海流欲窮千里目更上一層樓李云¶
　&KR1295;鵲樓前百尺墻烟汀雲𣗳共茫茫漢家簫皷沉流水¶
　魏國山河半夕陽事去千年猶恨短愁來一日即知長¶
　風烟併在相思處滿目非春亦自傷暢詩云天𫝑圍平¶
　野河流入㫁山(同前)¶
李建中恬退作詩清淡望湖樓詩云小艇閒撑處湖天景¶
　亦㣲春波無限緑白鳥自由飛落日孤鴻逺輕烟古寺¶
　稀時携一壺酒戀到晚凉歸西湖詩云漲烟春氣重貯¶
　月夜㾗深皆此𩔖(古今詩話青箱雜記謂望/湖樓詩是蘇爲在湖州作)¶
潘邠老有登漢陽江樓詩云两屐上層樓一目略千里&KR0003;¶
　者以爲着屐豈可登樓(直方詩話)¶
<pb:KR4i0012_SBCK_015-10a>¶
陸蟾寓居潭州攸縣司空山好神仙事多辟榖累月題廬¶
　山瀑布云正源人莫測千尺掛雲端岳色染不得神功¶
裁亦難夏噴𤠔鳥浴秋射斗牛寒流到滄溟日翻濤更¶
　好看又春暮經石頭城云六朝多少事搘肘思悠悠落¶
　日空江上子䂓啼渡頭蒹葭侵壞壘烟霧接滄洲今古¶
　分明在那堪向九秋雍熈中服藥卒(雅言雜載)¶
李宏臯唐末八座善夷之子善夷左遷武陵宰卒扵官宏¶
　臯&KR1053;櫬歸故園途中值兵革為馬氏擁入湖湘文昭王¶
　有功授學士至刑部侍&KR0048;每牋奏至京辭臣降歎李崧¶
　相國噐之後馬氏兄弟結𨻶與弟宏節俱棄市少攻詩¶
　題桃源云山翠參差水渺茫秦人昔在楚封疆當時避¶
<pb:KR4i0012_SBCK_015-10b>¶
　世乾坤窄此地安家日月長草色㡬經壇杏老岩花猶¶
帶澗桃香他年倘遂平生志來着霞衣侍玉皇¶
任鵠字射巳冨有學問題君山云不碍&KR0045;㠶路盤根壓洞¶
　庭波濤四面白雲外一堆青魚躍晴波動龍歸石洞腥¶
纔期託名𦘕爲我簇為屏送王正巳歸山云五峰青拄¶
　天直下掛飛泉琴鶴同歸去烟霞到處眠鼯跳霜葉徑¶
虎嘯夕陽川獨酌&KR0063;懷我排空樹影連(並同前)¶
韓常侍為&KR0048;吏日宣宗問曰卿有好詩如何得見韓稽首¶
　曰容至私第録進乃選八十首進後以眼疾辭拜珥貂¶
　為御史䘖命出𨵿讞獄道中看華山有詩曰野麋&KR0170;𧰼¶
　暫如犀心不驚鷗角駭雞一路好山無伴看㫁腸烟景¶
<pb:KR4i0012_SBCK_015-11a>¶
&KR0009;猿啼(御史出使不得與/人同行故云無伴)時補衮謝病歸山更&KR0009;織錦¶
篇與薛&KR0048;中云錦字龍梭織錦篇鳯凰文采間非烟並¶
　他時世新花様虚費工夫不直錢和人憶鶴云拂拂雲¶
　衣冠紫烟已爲丁令一千年留君且伴居山客幸有松¶
梢明月天又和憶山泉云情多不似家山水夜夜聲聲¶
旁枕流(古今詩話)¶
少㳺在黄州飲扵海橋橋南北多海棠有老書生家海棠¶
叢間少㳺醉卧𪧐扵此明日題其柱曰喚起一聲人悄¶
衾枕夣寒窓暁瘴雨過海棠晴春色又添多少社甕醸¶
　成㣲𥬇半破共癭瓢共舀覺徤到急投床醉鄉廣大人¶
　間小東坡愛之恨不得其腔(冷齋夜話)¶
<pb:KR4i0012_SBCK_015-11b>¶
¶
增修詩話總龜卷之十五¶
#+PROPERTY: JUAN 15
#+PROPERTY: FILE SB04n0210-015增修詩話總龜後集-後卷十五.
<pb:KR4i0012_SBCK_015-1a>¶
百家詩話緫龜後集卷之十五¶
　　　評史門¶
老杜北征詩云憶昨狼狽初事與古先別不聞夏商衰中¶
自誅褒妲其意謂明皇英㫁自誅妃子與夏商之誅褒¶
　妲不同老杜此語出扵愛君曲文其過非至公之論也¶
白樂天詩云六軍不𤼵無柰何宛轉蛾眉馬前死非逼¶
　迫而何哉然明皇能割一巳之愛使六軍之情帖然亦¶
　可謂知所輕重矣故前軰有詩云畢竟聖明天子事景¶
　陽赴井是何人(丹陽集)¶
晋盧諶先為劉琨從事中&KR0048;將叚匹磾領幽州求諶為别¶
　駕故琨荅諶詩云情滿伊何蘭桂移植茂彼春林瘁此¶
<pb:KR4i0012_SBCK_015-1b>¶
　秋&KR0068;言諶弃巳而就疋磾也厥後琨命箕淡攻石勒一¶
　軍皆没由是窮蹙不能自守乃率衆赴匹磾&KR0071;為匹磾¶
　所拘知其必死矣豈無望扵諶㢤&KR0026;再贈諶云朱實隕¶
　勁風䌓英落素秋何意百煉鋼化為繞指柔其詩托意¶
欲以激諶而救其急而諶殊不領也琨旣&KR0013;害諶始上¶
表以雪其寃終亦何所&KR0024;&KR0088;¶
漢元帝時弘恭石𩔰用事京房劉向皆深嫉之嘗上書力¶
詆盖薫蕕氷炭不能以共䖏理之必然也然房欲淮陽¶
　王為巳𦔳代王作求朝奏章向令外親上䟽謂小人在¶
朝以致地動雖嫉惡之心切然於忠實亦少貶矣使二¶
子果輸忠扵漢當明目張膽論至再三可也何暇為身¶
<pb:KR4i0012_SBCK_015-2a>¶
　謀而假之扵他人㢤故荆公詩云京房劉向各稱忠詔¶
　獄當年迹自窮畢竟論心異恭𩔰不妨迷國畧相同後¶
　之論人物者倘取其心而畧其迹則善矣(韻語陽秋)¶
張祐觀狄梁公傳云失運廬陵厄乗時武后尊五丁扶造¶
　化一柱正乾坤而山谷有鯨波横流砥柱虎口舌國宗¶
　臣之句可謂善論仁傑者余謂仁傑不畏武后羅織之¶
　獄三族之夷強犯逆鱗敢以廬陵王為請者非特天資¶
　忠義亦以先得武后之心故也且張易之昌宗后之嬖¶
　臣也欲歸廬陵事大體重非二嬖之言后孰信之吉頊¶
　能以危言撼二嬖陳易吊為賀之計故二嬖敢從容以¶
　請而后意遂定扵是仁傑之諌得行卒之遣徐彦伯迎¶
<pb:KR4i0012_SBCK_015-2b>¶
　廬陵王扵房州者由仁傑之言也故史援吕温之言稱¶
　之曰取日虞淵洗光咸池潜授五龍夾之以飛於乎仁¶
傑其忠且賢㢤按仁傑傳始后欲立武三思而李昭徳¶
傳乃云洛陽人王慶之請以武承嗣為皇太子昭徳力¶
　争今考三思本傳不載為皇太子之&KR0003;而承嗣傳云洛¶
　州人請立承嗣為皇太子岑長倩格輔元皆争不&KR0025;而¶
　不及昭徳豈有牴牾&KR0088;¶
裴度在朝憲宗委任不疑使破三賊巳而呉元濟授首王¶
　承宗割二州遣子入侍李師道&KR0013;擒两河諸侯忠者懐¶
　強者畏克融廷奏皆不敢桀勲烈之盛一時無與比肩¶
者惟李義山指為聖相詩曰帝得聖相相曰度又曰嗚¶
<pb:KR4i0012_SBCK_015-3a>¶
　呼聖皇及聖相亦過矣㢤荀卿曰得聖臣者帝若舜禹¶
　伊尹周公皆聖臣也謂四人為聖臣則可謂裴度為聖¶
　相其可㢤¶
唐明皇以英銳身致極治以荒&KR0075;身致極亂自古人君成¶
　敗之速未有如眀皇者鄭毅夫詩云四海不揺艸九重¶
　藏旤根十年傲堯舜一𥬇破乾坤盖是意也開元之盛¶
　能致兵寢刑措之治者實姚宋輔政之功明皇可以無¶
　疑矣不三四年&KR0205;使去位及李林甫用事則盤旋紏固¶
　至十八九年敗國蠧賢無所不至猶以為未足也晩年¶
　顧力士曰海内無事朕將吐納導引以天下事付林甫¶
　天下安得而不亂乎(並同上)¶
<pb:KR4i0012_SBCK_015-3b>¶
史載宋之問冉祖雍並賜死扵桂州之間得詔震汗不引¶
　决祖雍請扵使者曰之問有妻子幸之决使者許之而¶
　之問荒悸不能處家事及考之文集有登大&KR0067;嶺詩云¶
　兄弟逺謪居妻子咸異域則之問赴貶時未嘗以妻子¶
　行也又有𤼵藤州及昭州二詩二州皆在桂州之南則¶
　賜死之地非桂州眀矣豈史之誤歟(丹陽集)¶
漢高祖置酒沛宫酒酣擊筑自歌曰大風起&KR0006;雲飛&KR0045;威¶
　加海内&KR0006;歸故郷安得猛士&KR0006;守四方時帝有天下已¶
　十二年當思𦒿艾賢徳與共維持獨專意猛士何㢤豈¶
　馬上三尺嫚罵未易&KR0205;革邪治道終以覇雜盖有由然¶
　其前年下詔曰賢士大夫吾能尊𩔰之是年下詔曰與¶
<pb:KR4i0012_SBCK_015-4a>¶
　天下之賢豪士大夫同安緝之■謂播告之辭乃秉筆¶
代言非若耳熱之歌乃中心所欲也¶
許汜不為陳元龍所禮嘗與劉備稱之備曰君有國士名¶
望無救世意而求田問舎言無可采何縁當與君語如¶
　小人欲卧百尺樓卧君扵地何但上下床之間&KR0088;然介¶
甫屢用之求田問舎轉無成更&KR0116;求田問舎遲讀蜀志¶
　曰無人語與劉元徳問舎求田意最高又有㳺西霞庵¶
　云求田此山下終&KR0082;忤陳登豈非力&KR0082;轉此一重案欤¶
老杜北征詩云經年至茅屋妻子衣百結慟哭松聲回悲¶
泉共幽咽平生所嬌貌顔色白扵雪見爺背面啼垢膩¶
　脚不襪方是時杜方脫身於萬死一生之地得見妻児¶
<pb:KR4i0012_SBCK_015-4b>¶
　其情如是洎至秦中則有晒藥能無婦應門亦有児之¶
　句至成都則有老妻憂坐痺㓜女問頭風之句觀其情¶
悰巳非北征時比也及&KR0026;進艇詩則曰晝引老妻乗小¶
艇晴看稚子浴清江江村詩則曰老妻𦘕&KR0083;為棋局稚¶
　子敲針作釣鉤其優㳺愉恱之情見扵嬉戯之間則又¶
　異扵在秦中時矣(葛常之)¶
白樂天作八漸偈云苦旣非真悲亦是假則世間悲歡人¶
我必能忘情始憲宗欲以樂天為刺史王涯以資淺為¶
言遂得江州司馬及涯敗作詩快之有當君白首同歸¶
　日是我青山獨徃時之句李徳&KR0073;扵樂天不見有𨻶徳¶
　&KR0073;貶崖州亦作三絶快之其一篇云樂天嘗任蘇州日¶
<pb:KR4i0012_SBCK_015-5a>¶
要勒須教用禮儀從此結成千萬恨今朝果中白家詩¶
盖嘗以唐史攷之樂天卒扵㑹昌之初武宗時也而徳¶
&KR0073;之貶乃在宣宗大中年則徳&KR0073;之貶樂天死巳乆非¶
樂天之詩明矣以是凖之快王涯之句恐亦未必然也¶
(韻語陽秋)¶
西伯將出獵卜之曰所𫉬非龍非彲非虎非羆所𫉬覇王¶
之輔扵是果遇太公扵渭水之陽載與俱歸此司馬遷¶
　之&KR0003;也文王至磻谿見吕尚釣鈎得玉璜刻曰&KR0078;受命¶
　吕佐檢徳合于今昌來提此尚書大傳之&KR0003;也太公釣¶
扵滋泉文王得而王此吕不韋之&KR0003;也吕望年七十釣¶
　扵渭渚初下得魴次得鯉刳腹得書書文曰吕望封¶
<pb:KR4i0012_SBCK_015-5b>¶
　扵齊此劉向之&KR0003;也太公避紂居東海之濵聞文王作¶
　興曰盍歸乎來由文王至於孔子五百有餘歳&KR0002;太公¶
　望則見而知之此孟子之&KR0003;也是數&KR0003;者皆言天産英¶
　輔以興周盖非碌碌佐命者之可擬而司馬遷乃摭或¶
　者之論謂西伯拘羑里散宜生閎夭招吕尚求羙女竒¶
　物獻扵紂而贖西伯西伯旣脫三人有隂謀脩徳以傾¶
　商政此豈𫠦以待太公也㢤歐陽詹云論兵去商虐講¶
　徳興周道屠沽未遇時何異斯川老余比赴官宜春扵¶
　夀昌道中見壁間題一詩云漁翁何事亦從戎變化神¶
　竒抵掌中莫道直鈎無所取渭川一釣得三公一以為¶
　傾商政一以為釣三公皆非知聖賢者(韻語陽秋)¶
<pb:KR4i0012_SBCK_015-6a>¶
李太白至邯鄲登城樓詩云提携袴中児杵臼及程嬰空¶
　孤獻白刄必死耀丹誠是有取扵二子甚重袴中児謂¶
趙武也然司馬遷作趙晉二世家自相矛盾左氏𫠦書¶
　又復不同將何以取信扵后世&KR0088;晋世家之&KR0003;曰景公¶
　十七年誅趙同趙括令庻子武為後趙世家之&KR0003;曰景¶
　公三年屠岸賈攻趙朔殺趙括等朔同友人程嬰匿趙¶
　武於山中至十五年景公有議立趙武左氏之&KR0003;曰魯¶
　成公八年六月晋討趙同趙括武從&KR0078;畜于公宫以其¶
　田與祁奚韓厥言扵晋侯曰成季之勲宣孟之忠無後¶
　為善者懼矣乃立武而反其田按成公八年即晋景公¶
　十七年也或云匿武扵山中或云畜武扵宫中或云十¶
<pb:KR4i0012_SBCK_015-6b>¶
　五年而後立武或云未踰月而立武皆未知所㩀也¶
揚雄之迹曲謟新室議之者衆矣此置而不論雄之心如¶
何㢤&KR0026;法言之書似未明乎大道之㫖也王荆公乃深¶
　許之何&KR0088;詩云寥寥鄒魯後於子獨先覺又云懦者陵¶
夷此道窮千秋止有一楊雄又云道眞沉溺九流渾獨¶
泝頽波討得源又云子雲平生人莫知知者乃獨稱其¶
辭今尊子雲者皆是得子雲心亦無㡬是亦聖人許雄¶
　也東坡謂雄以艱深之辭淺易之&KR0003;與公矛盾矣(同上)¶
百家詩話總龜後集卷之十五¶

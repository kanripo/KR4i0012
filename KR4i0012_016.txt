# -*- mode: mandoku-view; -*-
#+TITLE: 增修詩話總龜
#+DATE: 2015-09-11 23:29:36.831591
#+PROPERTY: ID KR4i0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 16
#+PROPERTY: FILE SB04n0209-016增修詩話總龜-前卷十六.
<pb:KR4i0012_SBCK_016-1a>¶
増修詩話總龜卷之十六¶
　　　留題門(下)¶
松江新作長橋制度宏䴡前世所未有蘇子羙長橋對月¶
　云雲頭熖熖開金餅水面沉沉卧彩虹時謂此橋非此¶
　句雄偉不能稱也子羙兄舜元字才翁詩律遒勁而獨¶
　罕傳與子羙紫閣等聮句無愧韓孟恨不盡見之¶
李古少貧賤一舉成名不二十年自副樞宻除本州刺史¶
　有登祝融峰云欲上祝融峰先登古石橋鑿開𡾟嶮處¶
　取路到丹霄(南唐近事)¶
陳&KR0105;吉州人題螺江廟云廟裏杉松蕭颯風廟前江水碧¶
　溶溶凭䦨不見當時事落日逺山千萬重太平興國中¶
<pb:KR4i0012_SBCK_016-1b>¶
　史舘學士張齊賢出爲本道轉運使至其廟覧留題詩¶
　牌甚多俱打去獨留&KR0105;詩方知名(郡閣雅談)¶
郢中寺壁有鄭文寳詩親筆寒食訪僧舎云客舎愁經百¶
　五春雨餘溪寺緑無塵金花何䖏鞦韆皷粉頰誰家&KR0720;¶
　草人水上碧桃流片叚梁間歸燕語逡廵高僧不飲客¶
携酒來勸先朝放逐臣(古今詩話)¶
章碣題焚書坑云竹帛烟銷帝業虚昔年曾是祖龍居坑¶
　&KR0069;未冷山東亂劉項元來不讀書¶
舒州三祖山因芟薙蘿蔓峭壁間得詩乃杜牧之金陵懷¶
　古云玉樹歌殘王氣終景陽兵合戍樓空楸梧逺近千¶
　官冢禾&KR0112;高低六代宫石燕拂雲晴亦雨江豚吹浪夜¶
<pb:KR4i0012_SBCK_016-2a>¶
　還風英雄一去豪華盡惟有江聲似洛中¶
范文正謪睦州過嚴陵釣䑓作詩曰漢包六合網英豪一¶
　箇冥鴻惜羽毛世祖功臣三十六雲䑓争似釣䑓高¶
繁知一聞樂天將過巫山先於神女祠粉壁大書曰忠州¶
太守今才子行到巫山必有詩為報髙唐神女道速排¶
　雲雨待清詞白公見詩邀知一曰劉夣得理白帝欲留¶
　一詩於此怯而不敢罷郡經過悉去詩千餘首只留四¶
篇沈佺期曰巫山高不極合沓狀竒新闇谷疑風雨幽¶
崖&KR0002;&KR0017;神月明三峽曉潮落九江春爲問陽䑓客應知¶
　入夣人王無競曰神女向高唐巫山下夕陽徘徊作行¶
　雨婉孌逐荆王電影江前落雷聲峽外長霽雲無處所¶
<pb:KR4i0012_SBCK_016-2b>¶
䑓舘峙蒼蒼李端曰巫山十二峰皆在碧虚中迴合雲¶
藏日霏㣲雨帶風𤠔聲寒渡水𣗳色逺連空愁向高唐¶
　去千秋見楚宫皇甫冉曰巫峽見巴東迢迢出半空雲¶
藏神女舘雨到楚王宫朝暮泉聲落寒暄𣗳色同清𤠔¶
　不可聴偏在九秋中¶
金陵賞心亭丁晋公建也秦淮絶致公以家藏𡊮安卧雪¶
圖張扵其屏乃唐同昉筆經十四守無敢覬覦者後爲¶
　太守竊去以凡筆𦘕蘆鴈易之王宻學琪來作守登臨¶
賦詩曰千里秦淮在玉壺江山清䴡壯呉都昔人巳化¶
遼天鶴舊𦘕難㝷卧雪圖冉冉流年去京國蕭蕭華髪¶
老江湖殘蟬不㑹登臨意又噪西風入座隅此詩乃竊¶
<pb:KR4i0012_SBCK_016-3a>¶
&KR0060;𦘕者蕭斧也(同前)¶
蘇州崑山縣惠聚寺殿基乃&KR0017;神一夕砌成殿中有僧繇¶
𦘕龍每因風雨夜騰趠波濤傷田害稼郷人患之僧繇¶
　再𦘕一鎻鎖之仍𦘕一釘釘其鎖至今人捫其釘頭尚¶
　𨼆𨼆唐乾寜&KR0004;呉都崔融善五言題惠聚云人莫嫌山¶
　小僧還愛寺靈殿高神氣力龍活客丹青(同前)¶
丁晋公舊有園在保康門外園内有仙逰亭仙遊洞與道¶
　士劉遁徃來遁作仙遊亭詩贈公云屢在仙逰亭上醉¶
　仙遊洞裏杳無人他時鳴鶴歸滄海同看蓬萊島上春¶
　公莫曉其詩後公南遷遁徃見公於崖方思其詩知爲¶
　異人也(古今詩話)¶
<pb:KR4i0012_SBCK_016-3b>¶
洪州西山與滕王閣相對過客多留詩有僧覧之告郡守¶
　曰詩無佳者何不去之守愕然曰能作佳句乎因爲詩¶
　曰洪州太白方積翠𠋣穹蒼㡬夜碍新月半江無夕陽¶
(雅言雜載古今詩話此陳文亮詩亮因天下既定/作詩云草鋪春■闊兵偃塞垣/或謂陳希夷作)¶
真州即揚州之楊子縣古白沙鎮也祥符中丁晋公鑄聖¶
　祖天尊像遂爲真州有儀真觀西一水縈廻南入大江¶
&KR0197;曰胥浦一日三潮俗云子胥解劍渡江之所觀之記¶
載使者以像在舟日方午潮水忽至今有午潮張芸叟¶
　有詩云聞說仙郷接瀬郷閑&KR0829;詩侶禮虚皇三潮寳𣲖¶
　通前浦萬葉靈杉蔽蜀崗天地杳冥供㵼像江山迴合¶
　助靈祥五雲送入蓬萊島留與人間作道塲¶
<pb:KR4i0012_SBCK_016-4a>¶
金陵昇元寺即瓦棺寺也在城西隅前瞰江面後踞崇崗¶
　最為古跡累經兵火略無彷彿李氏時昇元閣猶在乃¶
　梁時故物高二百四十尺太白所謂日月𨼆簷楹也¶
𤓰州渡楊子橋介於江淮之衝南之瀟湘北走秦壠咸此¶
　取道古詩云楊子江頭楊柳春楊花愁殺渡江人數聲¶
　羗笛離亭晚君向瀟湘我向秦¶
元稹相㢘問東浙七年因題東武亭曰役役閑人事紛紛¶
　碎簿書功夫两衙留滯七年餘病痛梅天發親情海岸¶
　踈因循歸未得不是戀鱸魚盧簡夫侍御曰丞相不恋¶
　鱸魚為好鑑湖春色春色謂劉采春(並同前)¶
陳希夷題西峰云為愛西峰好吟頭盡日昻巖花紅作陣¶
<pb:KR4i0012_SBCK_016-4b>¶
　溪水緑成行幾夜碍新月半江無夕陽&KR0009;言嘉遯客此¶
　䖏是仙郷(翰府名談)¶
陳希夷題華山云半夜天香入巖谷西風吹落嶺頭蓮空¶
　愛掌㾗侵碧漢無人曾歎巨靈仙(同前)¶
王仲儀鎮真定惠愛在人罷日攀轅卧轍不得去題村寺¶
　曰寛猛三年無枉理公&KR0059;兼濟不欺心如今受代朝天¶
　去&KR0210;路人人淚滿&KR0109;(同前)¶
裴晋公赴敵淮西題名於華嶽之𨶕門大順中戸部侍&KR0048;¶
　司空圖以一絶之云岳前大隊赴淮西從此中原息戰¶
　&KR0911;石闕莫教蒼蘚上分明認取晋公題(古今詩話)¶
開元&KR0004;鄭瑶經&KR0268;恩寺題云岸與恩同廣波將&KR0268;共深涓¶
<pb:KR4i0012_SBCK_016-5a>¶
　涓勞日夜長似下流心(南部新書)¶
郴州城東有山高秀神仙蘇耽脩真之所唐封爲蘇仙山¶
　觀有泉名曰橘泉元結詩曰靈橘無根井有泉世間如¶
　夣又千年郷𨵿不見重歸鶴姓字今爲第幾仙風冷露¶
　壇人悄悄地閑荒徑草綿綿如何躡得蘇君跡白日霓¶
　旌擁上天沈彬詩曰眼穿林罅見郴州井里相逢側局¶
　楸味道不來閑䖏坐勞生更欲㡬時休蘇仙宅古烟霞¶
　老義帝墳荒艸木愁千古是非無䖏問夕陽西去水東¶
　流(摭遺)¶
鄭毅夫題呉江長橋云挿天蝃蝀玉腰闊跨海鯨鯢金背¶
　高(青𤨏集)¶
<pb:KR4i0012_SBCK_016-5b>¶
祝融留題甚多謝元云雲&KR0668;幽岩滑風梳古木香僧栖岩¶
　云閑雲四邉盡浮世一齊低¶
羅𨼆題金山云老僧齋罷𨵿門睡不&KR0249;波濤四面生孫山¶
　云結字孤峰上安禪巨浪間亦可亞張祐詩¶
潤州甘露寺有三賢亭乃劉備孫權曹操㣲時嘗㑹此羅¶
　𨼆詩云漢𪔂未分&KR0147;把手楚醪雖羙肯同心過者心服¶
　焉(同前)¶
衡州耒陽有杜甫祠過客題詩多矣歐陽文忠公獨稱徐¶
介之詩云來接汨羅水天心知所存故教工部死來伴¶
　大夫魂流落同千古風騷共一源消凝傷徃事斜日𨼆¶
　頽垣¶
<pb:KR4i0012_SBCK_016-6a>¶
畿邑扶溝有白鶴觀蘇才翁子羙壁間留題二絶周元&KR0048;¶
　中知是邑愛之作詩紀其羙公卿知者韓(衞/公)詩最佳詩¶
　云二蘇遺迹匿仙局賢宰重來爲𤼵明字乆半隨風雨¶
　駮氣豪猶入&KR0017;神驚直疑鸞鳯騫雲去不假江山到地¶
　清人對盛時須自勉酒豪顛艸尚垂名¶
三閭大夫屈平字靈均沉沙之䖏汨羅江在岳州境内正¶
　廟以漁父配享唐末有洪州衙前軍將忘其姓名題一¶
　絶云蒼藤古木幾經春舊祀祠堂小水濵行客謾陳三¶
　酹酒大夫元是獨醒人自後能詩者不敢措手¶
唐東京政平坊安國觀明皇朝玉真公主所建女冠多上¶
　陽退宫嬙盧尚書有詩云夕照紗窓起暗塵青松遶殿¶
<pb:KR4i0012_SBCK_016-6b>¶
　不知春請看白髪誦經者半是宫中歌舞人𠟵談録¶
唐相叚文昌家江陵少以貧窶脩進常患口食不給每聴¶
　曾口寺鐘輙詣謁食爲寺僧所厭自此乃齋後扣鐘冀¶
其晚屇而不逮食後入登台座出連大鎮拜荆南節度¶
　使詩題曾口寺云曾遇闍&KR0058;飯後鐘盖爲此(北夣𤨏言/古今詩話)¶
(載此詩是唐相王播題&KR0045;州佛寺有全篇云上堂巳了/各西東慚愧闍&KR0058;飯後鍾三十年前塵土面而今始得)¶
(碧紗籠今言叚文昌/乃江陵人所傳誤)¶
懷素䑓在郡東五里横隴之上唐開元中有僧懷素居是¶
　䑓學者因謂之懷素䑓今有墨池筆塚存焉裴&KR0003;有題¶
　懷素䑓歌云我呼古人名&KR0017;神側耳聴杜甫李白與懷¶
　素文星酒星艸書星永州東郭有竒恠筆塚墨池遺迹¶
<pb:KR4i0012_SBCK_016-7a>¶
　在筆塚低低高似山墨池淺淺深如海我來恨不巳争¶
　得青天化為一張&KR0083;高聲喚起懷素書搦管研朱點¶
　湘水欲歸家重歎嗟眼前有三箇字枯樹槎烏梢蛇墨¶
　老鵶(零陵總記)¶
白沙驛在永州一百二十里祁陽縣下臨湘水西岸門外¶
　有亭以形勝盡在此也開寳&KR0004;左&KR0024;闕劉能奉詔之九¶
　嶷維舟於此留詩云窓外秋聲湘瑟怨檻前竹色楚㠶¶
　飛又云&KR0180;向九嶷&KR0302;路望渡頭雲雨正霏霏¶
法華寺在永州東南一里高阜之上城郭崗巒交相掩映¶
　唐咸通中有陀頭蔣氏愛其地乃拖鉗行丐𫉬金帛鉅¶
　萬以創寺焉名士無不留詠沈彬云地隈一水廵城轉¶
<pb:KR4i0012_SBCK_016-7b>¶
　天約群山附郭來又孟賔于匝地人家凭檻見逺山秋¶
　色捲簾看可謂盡其狀¶
朝陽岩在永州城西南一里餘元結所名也以其東向日¶
　先照故名杜陵有歌云朝陽岩下瀟水深朝陽洞中寒¶
泉清零陵城郭夾瀟岸岩洞幽竒當郡城荒蕪自古人¶
　不見零陵徒有先賢傳水石爲娯安可忘長歌一曲留¶
　相勸又有牛叢詩云躡石攀蘿路不迷曉天風好浪花¶
　低洞名獨占朝陽號應有梧桐待鳯栖¶
瀟水在永州西三十歩自道州營道縣九嶷山中亦名營¶
　水湘水在永州北十里出自桂林海陽山中經靈渠北¶
　流至零陵北與瀟水合二水皆清泚一色高秋八九月¶
<pb:KR4i0012_SBCK_016-8a>¶
　雖文餘可以見底自零陵合流謂之瀟湘經衡陽抵長¶
　沙入洞庭秦韜玊有詩云女媧羅裙長百尺搭在湘江¶
　作山色又云嵐光楚岫和空碧秋氣湘江到底清沈彬¶
　湘江行云數家魚網踈雲外一岸殘陽細雨中僧齊巳¶
瀟湘詩云二水逺難論從離到坎奔冷穿千嶂陏清過¶
　幾州門又云月來無夜底雲度見秋痕何㳙有詩云鴈¶
　影數行秋半逢漁歌一聲夜深發皆曲盡其妙¶
浯溪在永州北百餘里流入湘江溪水石竒絶唐上元中¶
　容&KR0249;經畧使元結罷任居焉以所著中興頌刻之崖石¶
　顔真卿書結復爲浯䑓石堂西峰四厭亭銘皆刻于石¶
　崖上皇朝乾徳中左&KR0024;闕王伸知永州維舟於此留詩¶
<pb:KR4i0012_SBCK_016-8b>¶
　云湘川佳致有浯溪元結雄文向此題想得後人難以¶
　繼高名長與白雲齊¶
淡塘在永州北三十里其水有九十九源昔有居人文潭¶
　好農務榖乃築塘以灌田百姓利之立碑紀其功覇國¶
　時碑猶在塘中長興初黄損爲永州團練副使耴爲别¶
　叢有詩曰傍水野禽通體白飣盤山果半邉紅損去爲¶
　居民劉氏所有(並同前)¶
鵞羊山在長沙縣北二十里本名東華山亦謂之石寳山¶
　上有仙壇丹竈湘中别記云昔郡人成君平年十五兄¶
　使牧鵞羊忽遇一仙翁相將入此山兄後㝷至山中見¶
　君平因問所牧鵞羊何在弟拍白石曰此是也遂驅起¶
<pb:KR4i0012_SBCK_016-9a>¶
　令隨兄去旬日却還山下復化為石今猶存焉因名此¶
　山為鵞羊山畢田詩云羽客何年此錬丹尚留空竈鎮¶
　孱顔雲中雞犬仙應逺山下鵞羊石轉頑湘渚幾因滄¶
　海變遼城無復令威還何年仙馭還來此盡遣飛騰上¶
　九𨵿(幽閑鼓吹)¶
醉郷湘中別記云後漢時有人在此郷忽然醉經三晝夜¶
　始醒猶有酒氣言與天神共飲乃尔後任陽羡令每言¶
　歲之豐儉無不驗俄亦仙去畢田詩云三𪧐酣神酎郷¶
　名因此呼山中千日者自合是仙都(同前)¶
水簾朱陵洞口有泉自洞而去巨石横峻壁立千仭一𣲖¶
　飛下如紋簾之狀畢田詩云洞門千尺掛飛流玉碎珠¶
<pb:KR4i0012_SBCK_016-9b>¶
　聮冷噴秋今古不知誰捲得緑蘿為帶月為鉤(湘中/故事)¶
凝碧在南岳石橋上畢田詩云四面山屏叠萬重古嵐濃¶
　翠鎖寒空清秋獨𠋣危䦨立身在琉璃世界中¶
擲鉢峯湘中山水記云昔惠思禪師居般若䑓嘗擲鉢乗¶
　之赴陳帝召畢田詩云應將鉢渡&KR0720;神通擲去乗將赴¶
　帝宫争似嶺頭提不起于今相續闡真風¶
石霜山寺南在溜陽縣南八十里有崇勝禪寺昔普㑹禪¶
　師居衆千餘名其堂曰枯木盖取其晏寂也㢘使丞相¶
　裴公嘗親枉大斾詣之盡留玉環𧰼笏在此迄今存焉¶
　畢田詩云石上泉華噴猛霜境竒因此闢禪坊使君環¶
　笏留何用枯木千餘滿一堂¶
<pb:KR4i0012_SBCK_016-10a>¶
大哀洲在湘隂縣西三十里圖經云昔舜南狩二妃㝷之¶
　至此而聞舜葬於九嶷博物志云舜崩扵蒼梧二女以¶
　涕揮竹竹盡成斑畢田詩云玉輦南廵去不還翠娥望¶
　㫁楚雲間波寒剰寫哀絃怨露冷偏滋泪篠斑一水&KR0313;¶
　&KR0313;傷逺目九峰&KR1128;&KR1128;𢡖愁顔荒洲千古凄凉地半掩空¶
　祠向暮山¶
神𪔂山在湘隂縣東北絶頂有丹井於此𫉬藥𪔂及巨人¶
　跡云神仙所履之跡因此名為神𪔂故畢田詩云玊趾¶
　分明印絶巔藥成仙去幾千年深藏寳𪔂今方出合得¶
　丹經與世傳¶
香水湘中別記云在縣郭内其水甚香若合餘水即變昔¶
<pb:KR4i0012_SBCK_016-10b>¶
　年嘗貢此水民多困弊至齊末以來因廢罷以板覆之¶
　上起塔今猶存湘郷本謂之湘香盖由此而名列子曰¶
　壺頂有口名曰滋穴其水涌出名曰神瀵&KR0424;過椒蘭味¶
　過醪醴畢田詩云坎上浮圖巳拂天椒蘭餘馥尚依然¶
　九重無復脩常貢空有香名與邑傳(並同前)¶
鄧峰永庵主南禪師法子魯直恨不識有自慶者事永甚¶
　乆即以慶主黄龍叢林於慶改觀及與語多解體山谷¶
　過永庵題曰奪得胡児馬便休休嗟李廣不封侯當時¶
　射殺南山虎仔細看來是石頭(冷齋夜話)¶
東坡愛西湖詩曰&KR0002;把西湖比西子淡粧濃抹也相冝余¶
　𪧐孤山下讀林和靖詩句句皆西湖寫生特天姿自然¶
<pb:KR4i0012_SBCK_016-11a>¶
　不施鉛華耳作詩書壁曰長愛東坡眼不枯解將西子¶
　比西湖先生詩妙真如𦘕為作春寒出浴圖¶
前軰訪人不遇不書壁東坡作行&KR0003;不肯書牌惡其特地¶
　只書壁耳候人未至則掃墨竹荆公訪一高士不遇題¶
　曰墻角數枝梅凌寒獨自開遥知不是雪為有暗香来¶
潘大臨工詩山谷&KR0057;喜之謝無逸以書問有新作否荅曰¶
　秋來景物件件是佳句恨爲俗氣𫠦蔽昨日滿林風雨¶
　起題壁曰滿城風雨近重陽忽催租人至遂敗意止此¶
　一句奉&KR0009;聞者咲其迂闊¶
詩話總龜卷之十六¶
<pb:KR4i0012_SBCK_016-11b>¶
<pb:KR4i0012_SBCK_016-11b>¶
#+PROPERTY: JUAN 16
#+PROPERTY: FILE SB04n0210-016增修詩話總龜後集-後卷十六.
<pb:KR4i0012_SBCK_016-1a>¶
百家詩話總龜後集卷之十六¶
　　　評史門¶
孔子謂寗武子&KR0022;有道則知&KR0022;無道則愚其知可及也其¶
愚不可及也所謂及者&KR0071;也非企及之及謂寗武之愚¶
　而後人不可&KR0071;尔居亂世而愚則天下𡍼炭將孰拯屈¶
　原事楚懐王不得志則悲吟澤畔卒從彭咸之居究其¶
　初心安知拯世之意不得伸而至扵是乎賈生謫長沙¶
傅渡湘水爲賦以吊之所遣之時雖與原不同盖亦原¶
　之志也白樂天詠史詩乃謂士生一代間誰不有浮沉¶
　良時真可惜亂世何足欽乃知汨羅恨未抵長沙深信¶
　如樂天言則是以亂世爲不拯也而可乎議者謂&KR0105;所¶
<pb:KR4i0012_SBCK_016-1b>¶
　欲爲文帝不能用者為鈍鈆刀為銛斡弃周𪔂寳康¶
　&KR0602;&KR0006;&KR0026;此是有憾於綘&KR0517;東陽者雖然勃也嬰也敬也¶
　皆素有長者之譽必不肯害賢而利已楚漢春秋別¶
有綘&KR0517;豈其是&KR0088;(葛常之)¶
永和中王羲之脩禊事扵㑹稽山隂之蘭亭群賢畢至少¶
　長咸集序以謂雖無絲竹管絃之盛一觴一詠亦足以¶
暢叙幽情則當時篇詠之傳可攷也今觀羲之謝安謝¶
萬綽孫統王彬之凝之肅之徽之徐豐之𡊮嶠之十有¶
　一人四言五言詩各一首王豐之元之藴之渙之郄曇¶
華茂&KR0067;友虞&KR0003;魏滂謝繹&KR0067;藴孫嗣曹茂之華平桓偉¶
　十有五人或四言或五言各一首王獻之謝瑰卞迪卓¶
<pb:KR4i0012_SBCK_016-2a>¶
　髦羊模孔熾劉宻虞谷勞夷石綿華耆謝藤王儗吕系¶
　吕本曹禮十有六人詩各不成罰酒三觥謝安五言詩¶
　曰萬殊渾一象安復覺彭殤而羲之序乃以為一死生¶
　為虚誕齊彭殤為妄作盖反謝安一時之語而或者遂¶
　以為未逹此特未見當時羲之之詩尔其五言曰仰視¶
　碧天際俯瞰緑水濵寥閴無涯觀寓目理自陳大矣造¶
　化功萬殊莫不均群&KR0284;雖參差&KR0244;我無非親此詩則豈¶
　未逹者&KR0088;史載獻之嘗與兄徽之操之俱詣謝安二兄¶
　多言獻之寒温而已旣出客問優劣安曰小者佳吉人¶
　之詞寡以其少言故知之今王氏父子昆季畢集而獻¶
　之之詩獨不成豈亦吉人之詞寡&KR0088;景祐中　稽太¶
<pb:KR4i0012_SBCK_016-2b>¶
　守蔣堂修永和故事嘗有詩云一𣲖西園曲水聲水邉¶
　終日㑹冠纓㡬多詩筆無停綴不似當年有罰觥盖為¶
　獻之等𤼵也(葛立之)¶
㑹稽臨安金陵三郡皆有東山俱傳以為謝安携妓之所¶
按謝安本傳初安石寓居㑹稽與王羲之許珣攴遁逰¶
處被召不至遂棲遲東土唐裴冕與吕渭等鑑湖聮句¶
有興衰還㝷戴東山更問東此㑹稽之東山也本傳又¶
　云安石嘗徃臨安山中坐石室臨濬谷悠然嘆曰此與¶
　伯夷何逺今餘杭縣有東山東坡有逰餘杭東西岩詩¶
　注云即謝安東山所謂獨携縹緲人來上東西山者是¶
也此臨安之東山也夲傳又謂及登台輔扵土山營墅¶
<pb:KR4i0012_SBCK_016-3a>¶
樓舘林竹甚盛每携中外子姪㳺集今土山在建康上¶
　元縣崇禮郷載建康事迹云安石扵此擬㑹稽之東山¶
　亦&KR0197;東山此金陵之東山也李白有憶東山二絶不到¶
東山乆薔&KR0340;㡬度花白雲他自散眀月落誰家我今携¶
　謝妓長𥬇絶人群欲報山東客開關掃白雲不知所賦¶
　者何處之東山也陳軒乃録此詩扵金陵集中將别有¶
　所㩀&KR0088;南史載宋劉勔經始鍾嶺以爲棲息亦&KR0197;東山¶
　金陵遂有两東山矣(同上)¶
韓愈自&KR0101;察御史貶連州山陽令所坐之因傳記各異唐¶
　書本傳謂上䟽論宫市徳宗怒故貶李翺行狀謂爲倖¶
　臣所惡故貶皇甫湜作神道碑謂正元十九年𨵿中旱¶
<pb:KR4i0012_SBCK_016-3b>¶
　飢公請寛民徭專政者惡之故貶按文公集宫市之䟽¶
　不傳而文公歴官記及年譜以謂京師旱民飢詔蠲租¶
　半有司徴求反急愈與同列上䟽言狀為幸臣所讒幸¶
　臣者李實也予考退之自連山移江陵詩云孤臣昔放¶
　逐泣血追愆&KR0057;汗漫不省識恍如乗桴浮或自疑上䟽¶
　上䟽豈其由則所坐之因雖退之猶疑之也集中有上¶
　京兆李實書盛稱其能曰愈來京師所見公卿大臣未¶
　有赤心事上憂國如閣下者又云今年以來不雨者百¶
　餘日種不入土而盗賊不敢起榖價不敢貴老姦𪧐贜¶
　銷縮摧沮亹亹百餘言皆叙其敬慕之意其後實出為¶
　華州又有書云愈扵乆故㳺從之中&KR0170;恩奬知遇最厚¶
<pb:KR4i0012_SBCK_016-4a>¶
　無與比者愈為實所讒不應此書拳拳如是及觀江陵¶
　𡍼中詩云同官盡才俊偏善柳與劉或慮語言洩傳之¶
　落寃仇又岳陽别竇司直云愛才不擇行觸事得讒謗¶
　前年出官日此禍最無妄又和張十一憶昨行云伾文¶
　未揃崖州熾雖得赦宥常愁猜近者三奸悉破碎羽窟¶
　無底幽黄能眼中了了見郷國知有歸日眉方開又有¶
　永正行以快伾文之貶其末云&KR0048;官清要為世稱荒郊¶
　僻野嗟可矜具書目見非𡚶徴嗟尔旣徃冝為懲則知¶
　陽山之貶伾文之力而劉李下石為多非為李實所讒¶
　也(葛常之)¶
韓偓香奩集百篇皆艶詞也沈存中筆談云乃和凝所作¶
<pb:KR4i0012_SBCK_016-4b>¶
　凝後貴悔其少作故嫁名於韓偓爾今香奩集有無題¶
　詩序云余辛酉年戯作無題詩十四韻故奉常王公内¶
　翰吳融舎人令狐渙相次屬和是歳十月一旦兵起隨¶
　駕西狩文藁咸弃丙寅歲在福建有蘇暐以藁見授得¶
　無題詩因追咏舊時闕忘甚多予按唐書韓偓傳偓嘗¶
　與崔嗣定䇿誅劉季述昭宗反正為功臣與令狐渙同¶
　為中書舎人其後韓全誨等刼帝西幸偓夜追及鄠見¶
　帝慟哭至鳯翔遷兵部侍&KR0048;天祐二年挈其族依王審¶
　知而卒以紀運圖攷之辛酉乃昭宗天復元年丙寅乃¶
　哀帝天祐二年其序所謂丙寅&KR0010;在福建有蘇暐授其¶
　藁則正依王審知之時也稽之於傳與序無一不合者¶
<pb:KR4i0012_SBCK_016-5a>¶
　則此集韓偓所作無疑而筆談以為和凝嫁名於偓特¶
　未攷其詳尔筆談云偓又有詩百篇在其四世孫奕處¶
　見之豈非所謂舊詩之𨶕忘者乎(同上)¶
漢史載韓信教陳狶反有挈手歩庭之議且曰吾為公從¶
中起漢十年狶果反高祖自將兵出張文潜曰方是時¶
　蕭相國居守而信欲以烏合不教之兵從中起以圖帝¶
　業雖使甚愚必知無成信豈肯出此㢤故其詩曰¶
　陳侯乃中起不思蕭相在咸陽又一詩云平生蕭相真¶
　知已何事還同女子謀則又責蕭相不為信辨其枉也¶
　余&KR0026;班史吕后與蕭相謀詐令人從帝所來称狶巳破¶
　群臣皆賀相國紿信曰雖病強入賀信入吕后使武士¶
<pb:KR4i0012_SBCK_016-5b>¶
　縳信斬之則斬信者相國計也縱使其枉相國其肯爲¶
　辨之㢤信死則劉氏安不死則劉氏危相國豈肯以平¶
　日相善之故而悮社稷大計乎文潜後有一絶云登壇¶
　一日冠群雄鍾室倉皇念蒯通能用能誅誰計䇿嗟君¶
　終日媿蕭公(丹陽集)¶
漢成帝時張禹用事朱雲對上曰臣&KR0133;賜尚方斬馬劒㫁¶
　佞臣一人以厲其餘上問誰也對曰安昌侯張禹上大¶
　怒曰居下訕上罪死不赦御史將雲下雲㧞殿㩜折曰¶
　臣&KR0133;從龍逢比干逰於地下如雲者可謂忠直有餘矣¶
後世思其人而不可得則作爲韻語以聲其羙肅宗時¶
　元載用事故杜子羙詩云千載少似朱雲人至今折檻¶
<pb:KR4i0012_SBCK_016-6a>¶
空嶙峋武后時傳㳺藝用事故盧照鄰詩云昔有平陵¶
男姓朱名阿㳺願得斬馬劍先㫁佞臣頭言當時立朝¶
　之士不能如雲以二人之惡而告扵上也&KR0002;二人者奸¶
䛕百倍張禹矣腥臊之血豈足以汚尚方之劍乎朱景¶
　文云朱㳺英氣凛生風殯死危言悟帝聰殿檻不&KR0113;旌¶
直諫安昌依舊漢三公信乎去佞如㧞山也¶
五王之誅二張也張柬之啓其謀桓彦範任其事敬暉崔¶
　元暐𡊮恕巳各效其力坐使天后還政中宗即阼誠爲¶
　社稷之竒勲然尚有可恨者焉薜季昶勸除武三思彦¶
　範軰豈不知中宗非剛㫁之主乎彼之意以爲三思方¶
　烝亂韋氏而中宗孱懦一聴其所爲苟誅三思必不利¶
<pb:KR4i0012_SBCK_016-6b>¶
　扵巳故不肯誅耳不旋踵而自罹殺身之禍實自取之¶
　也張文潜云繋狗不繋首反噬理必然智勇忽迷方脫¶
　匣授龍泉區區薛季昶先事僅能言留禍啓臨淄敗謀¶
　豈非天¶
高祖大風之歌志氣慷&KR0099;規模宏逺凛凛乎巳有四百年¶
基業之氣史記樂書謂之三侯章令沛得以四時歌舞¶
　宗廟盖欲使後之子孫知其祖創業之勤不可怠扵守¶
成尔武帝秋風詞瓠子歌已無足道及為賦以傷悼李¶
夫人反覆數百言綢繆戀嫪扵一女子其視高祖豈不¶
愧㢤藝文志上自造賦二篇其一不得而見&KR0088;(並同上)¶
百家詩話總龜後集卷之十六¶

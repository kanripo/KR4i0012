# -*- mode: mandoku-view; -*-
#+TITLE: 增修詩話總龜
#+DATE: 2015-09-11 23:29:37.000304
#+PROPERTY: ID KR4i0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 20
#+PROPERTY: FILE SB04n0209-020增修詩話總龜-前卷二十.
<pb:KR4i0012_SBCK_020-1a>¶
增修詩話總龜卷之二十¶
　　　詠物門(上)¶
王承之云　太祖一夕翫月命學士盧多遜曰可以作詩¶
　多遜曰請用何韻　太祖曰用児字韻多遜奏詩曰太¶
　液池邉月上時好風吹動萬年枝誰家玉匣新開鑑露¶
　出清光些子兒(王直方詩話)¶
王文康公性質重厚嘗作詩曰&KR0037;花至小能成實桑葉雖¶
　粗觧吐絲堪𥬇牡丹如斗大不成一事又空枝(青箱雜記)¶
方干詠擊甌詩曰白噐敲來曲調成腕頭匀細自輕清隨¶
　風摇曵有餘韻測水淺深多汎聲春漏丁當相次發寒¶
　蟬計㑹一時鳴從今巳得佳声出衆樂無由更擅名¶
<pb:KR4i0012_SBCK_020-1b>¶
李正白江南人不仕&KR0197;處士善嘲詠曲盡其妙詠刺蝟云¶
　行似針毡動卧&KR0002;粟毬圓莫欺如此大誰敢便行拳嘗¶
　謁一貴公子不甚禮&KR0550;有一格子屏風題其上曰道格¶
　何曾格言糊又不糊渾身總是眼還解識人無詠狗蚤¶
　云與虱都來不較多襮挑筋斗太嘍囉忽然&KR0249;着一籃¶
　子有甚心情那你何詠月云當𡍼當𡍼見蕪湖蕪湖見¶
　八月十五夜一似没柄扇建師晦之子得誠罷&KR0249;㳂江¶
　水軍掌禁衞頗患拘束方宴客正白在坐食蠏得誠顧¶
　正白曰請詠之正白曰蟬眼龜形脚似蛛未曾正面向¶
　人趍如今飣上盤筵上得似江湖亂走無衆客皆咲詠¶
　罌粟子云倒排𩀱陸子希挿碧牙籌旣似犧牛乳又如¶
<pb:KR4i0012_SBCK_020-2a>¶
　鈴馬兠皷槌并瀑箭直是有來由(談苑)¶
汝陽溪穆清叔因寒食縱歩郊外㑹數年少同飲松梨花¶
　下以香輪莫輾青青破留與愁人一醉眠各賦梨花詩¶
清叔得愁字詩曰共飲梨花下梨花挿滿頭清香來玉¶
𣗳白蟻泛金甌粧靚青娥妬光凝粉蝶羞年年寒食夜¶
　吟繞不勝愁衆客閣筆(雲齋廣録)¶
大庚嶺上有佛塔廟徃來題詩多矣有婦人題云妾㓜年¶
侍父任英州司㓂旣代歸父以大&KR0067;本有梅嶺之名而¶
　反無梅遂植三十株于道之右因題詩于壁今隨夫之¶
　任端溪復至此寺前詩巳汚漫矣因再書之云英江今¶
　日掌刑回上得梅山不見梅輟俸買將三十本清香留¶
<pb:KR4i0012_SBCK_020-2b>¶
　與雪中開好事者因以夾道植梅矣(倦㳺録)¶
劉昭禹聞蟬詩云一雨一番晴山林冷落青莫侵殘日噪¶
　正在異郷𦗟孤舘𪧐漳浦扁舟離洞庭年年當此際那¶
免鬂凋零(雅言雜載)¶
李建樞詠月云昨夜圓非今夜圓&KR0077;疑圓䖏减嬋娟一年¶
　十二度圓缺能得㡬多時少年(抒情集)¶
謝邈謝人惠琴材云風撼桐絲帶月明羽人乗醉截秋聲¶
　七絃妙制饒仙品三尺良材稱道情池小未聞春浪泛¶
岳低猶欠暮雲生何妨乞與元中術臨化無妨𦞃上横¶
　謝僧&KR0009;拄杖云峭壁猿啼採處深一枝竒異出孤岑感¶
　師千里&KR0009;來意𤼵我片雲歸去心窓外冷敲簷凍折溪¶
<pb:KR4i0012_SBCK_020-3a>¶
邉閑㸃戯魚沉他年必藉相携力蹇歩猶能返故林¶
劉希夷聞砧云秋天瑟瑟夜漫漫月白天清玉露寒始向¶
　松中縈素練閑來機上製齊紈又落花云洛水城東桃¶
　李花飛來飛去落誰家洛陽女児惜顔色行逢花落長¶
　歎惜題御柳云花蕚樓前&KR0004;種時羙人樓上逞腰肢如¶
　今抛擲長街裏露染如啼欲恨誰¶
曾庻㡬吉州人一𤠔詩甚切云孤猿鎻檻歲年深放出城¶
　南百丈林緑水任從聮臂飲青山不用㫁腸吟(雅言雜載)¶
李烈祖為徐温飬子年九&KR0010;詠燈詩云主人&KR0002;也勤挑撥¶
　敢向尊前不盡心温歎賞遂不以常児遇之(詩史)¶
惜竹詩獨陳亞少卿最佳詩曰出檻亦不剪從教長瘦叢¶
<pb:KR4i0012_SBCK_020-3b>¶
　年年到朱夏葉葉是清風(古今詩話)¶
李義山逰長安投𪧐旅店&KR0244;㑹客因召與坐不知為義山¶
　也酒酣客賦木蘭花詩衆皆誇示義山后成詩曰洞庭¶
　波冷曉侵雲日日征㠶送逺人㡬度木蘭舟上望不知¶
　花是此船身坐客大驚詢之方知是義山(古今詩話零/陵総記載木)¶
(蘭花詩是陸/龜&KR0170;所作)¶
錢大初惜劍詩曰得自𡊮公手屠姦血未乾玉龍乗夜泣¶
　秋水帶霜寒願對英雄舞羞教婦女看太平無處用撫¶
　匣泪汍瀾盆池云一撮浮萍盖蛙黽不知容得卧龍無¶
吕文靖公守宦海陵西溪手植牡丹一本有詩刻石後范¶
　文正亦官此題云陽和不擇地海角亦逢春憶得上林¶
<pb:KR4i0012_SBCK_020-4a>¶
　色相看如故人後以二公有詩題者亦多而花大為人¶
　所愛重歲乆繁茂覆地數丈毎春花開數百朶為海陵¶
　竒觀¶
陳標詠葵花詩云能共牡丹争㡬許得人嫌處只縁多¶
咸陽郭氏冨室也有蒼頭曰捧劍詠牡丹云一種芳菲出¶
　後庭却輸桃李得佳名誰能為向天公&KR0003;從此移根近¶
　太清¶
白樂天&KR0004;到杭州令訪牡丹會開元寺惠澄近自都下得¶
　之時花&KR0004;開徐凝自冨春來謁公先題牡丹云唯有數¶
　包紅幞在含芳只待舍人來¶
裴誠&KR0048;中與舉子温岐為友好作歌曲周徳華乃劉香女¶
<pb:KR4i0012_SBCK_020-4b>¶
　女子善歌楊柳詞有以温裴歌詞令徳華唱則音韻𫠦¶
　陳爲浮艶之羙徳華終不取二公恨焉𫠦唱者七八篇¶
　乃近日名流之詞&KR0364;邁&KR0048;中云三條陌上拂金覊萬里¶
　橋邉映酒旗近日令人腸㫁處不堪將向笛中吹賀知¶
　章秘&KR0101;云碧玉粧成一樹高萬條垂下緑絲絛不知細¶
　葉誰裁出二月春風是剪刀楊巨源員外云江邉楊柳¶
　麴塵絲立馬慿君剪一枝惟有春風最應惜殷勤更向¶
　手中吹劉禹錫尚書云春江一曲柳千條二十年前舊¶
　板橋曾與羙人橋上别恨無消息至今朝韓琮舎人云¶
　枝&KR0720;&KR0655;腰葉&KR0720;眉春來無處不如絲㶚陵原上多離别¶
　多少長條拂地垂又云梁苑隋堤事巳空萬條猶舞舊¶
<pb:KR4i0012_SBCK_020-5a>¶
春風那堪更想千年後誰見飛花入漢宫雲溪子曰有¶
　艶歌行非爲桑間濮上之音也偕以雪月松竹雜詠楊¶
　㧕作者雖多鮮見其妙杜牧之云巫娥廟裏低含雨宋¶
　玉門前斜帶風&KR0364;&KR0048;中云陶令門前惹接䍦亞夫營裏¶
　拂朱旗不言楊柳最佳(古今詩話鑑戒録載賀知章/事不同謂韓琮詩乃韓渥詩)¶
幽薊數州自石晉賂戎後懐中華不巳有使北者見燕京¶
　傳舎𦘕墨鴉甚精旁題詩曰星稀月明夜皆欲向南飛¶
僧居寜毘陵人妙工𦘕艸&KR0393;嘗見水墨艸&KR0393;有長四五寸¶
　者題云居寜酔筆雖大失真然筆力遒勁可愛梅聖俞¶
　詩云草&KR0393;有&KR0655;意&KR0744;筆得正熟¶
張文懿家有春江釣叟圖上有李煜漁父詞二首其一曰¶
<pb:KR4i0012_SBCK_020-5b>¶
　浪花有意千里雪桃花無言一隊春一壺酒一竿鱗世¶
　上如儂有㡬人其二曰一棹春風一葉舟一輪蠒縷一¶
　輕鉤花滿渚酒滿甌萬須波中得自由¶
相國于兢善𦘕牡丹㓜年從學見牡丹盛開乃落筆倣之¶
　不浹旬奪真有人贈詩曰看時人出澁展處蝶争來有¶
　全本折枝圖傳於世¶
白樂天以詩名與元㣲之同時&KR0197;元白詩詞多比圖𦘕如¶
　重屏圖自唐迄今傳焉乃樂天&KR0744;眠詩也詩曰放杯書¶
　案上枕臂火爐前老愛㝷思睡慵便取次眠妻教缷烏¶
　帽婢與展青氊便是屏風様何勞𦘕古賢且詩之所以¶
　能盡人情物態者非筆端有口未易到也詩家以𦘕為¶
<pb:KR4i0012_SBCK_020-6a>¶
　無聲詩誠哉是言¶
德宗西幸有二馬一&KR0197;神智驄一&KR0197;如意騮進退緩急皆¶
　如其意因謂之功臣乗幸諸𫟍馭者進瑞鞭因語近臣¶
　曰昔者西幸有二驄謂之二絶今得此鞭可謂三絶因¶
　吟韓翊詩曰鴛鴦赭白齒新齊晚日花開放碧蹄玉勒¶
　乍回&KR0004;噴沫金鞭欲下不成嘶(並古今詩話)¶
狄煥字子炎唐相國梁公之後&KR0009;於南岳以林泉自&KR0244;題¶
　柳云天南與天北此䖏影婆娑翠色折不盡離情生更¶
　多雨餘籠㶚岸烟瞑夾隋河自有佳名在秦松&KR0071;得麽¶
(雅言系述)¶
崔魯慕杜牧之為詩&KR0057;能詠物如梅花云強半瘦因前夜¶
<pb:KR4i0012_SBCK_020-6b>¶
　雪數枝愁向晚來天又曰&KR0004;開已入雕梁𦘕未落先愁¶
　玉笛吹山鵲曰一番春雨吹巢冷半朶山花咽觜香又¶
　曰雲生柱礎降龍地露洗林巒放鶴天蓮花曰何人解¶
　把無塵䄂盛取殘香盡日憐此頗形迹(摭言)¶
蘇子瞻李伯時為栁仲逺作松石圖仲逺取杜子羙松根¶
　胡僧憇寂寞龎眉皓首無住着偏袒右肩露𩀱脚葉裏¶
　松子僧前落之語復求伯時𦘕此四句目為憇寂圖子¶
　由題云東坡自作蒼蒼石留取長松待伯時只有両人¶
　嫌未足兼收前世杜陵詩(百斛明珠)¶
子瞻歸自道塲何山遇大風雨因憇耘老溪亭命官奴秉¶
　燭捧硯冩風雨竹一枝題詩云更將掀舞𫝑把燭書風¶
<pb:KR4i0012_SBCK_020-7a>¶
　篠羙人爲破顔恰似腰肢嫋¶
劉仲㡬餞飲東坡中觴聞笙簫聲杳杳在雲霄間抑&KR0045;徃¶
　返粗中音節徐而察之則出於𩀱瓶水火相&KR0366;自然吟¶
　嘯食湏乃巳坐客驚歎請作瓶笙詩以記云孤松唫風¶
　細泠泠獨蠒長繅女媧笙陋㢤石𪔂逢彌明蚯蚓竅作¶
　蒼蠅聲瓶中宫商自相賡招文無&KR0635;亦無成東坡醉熟¶
　呼不醒但云作勞吾耳鳴(並同前)¶
湖口人李正臣蓄異石九峰玲瓏宛轉&KR0002;窓&KR0905;然予欲以¶
　百金置之與仇池石爲偶方南遷未暇也名之曰壺中¶
　九華以詩識云我家岷蜀最高峰(一作清溪電/轉失雲峯)夣裏猶¶
　驚翠掃空五嶺莫愁千嶂外九華今在一壺中天池水¶
<pb:KR4i0012_SBCK_020-7b>¶
　落層層見(一作石泉影/落涓涓滴)玉女牕明處處通念我仇池太¶
　孤絶百金歸買小玲瓏(玉局遺文)¶
&KR0266;之喜談禪而倦逰山山中筍出戯語&KR0266;之同去叅玉版¶
　和尚去來乃作此句云叢林真百丈法嗣有横枝不怕¶
　石頭路來參玉版師&KR0147;慿栢𣗳子與問籜龍児瓦礫猶¶
　能&KR0003;此君那不知(同前)¶
西南地温少雪余及壯年止一二年見之自退居天國溪¶
　堂山深氣嚴隂嶺叢薄無冬而不雪每一賞翫必命諸¶
　子賦詩為樂旣而蹈襲剽掠不免渉前人餘意因戯取¶
　聲色氣味冨貴𫝑力數字离為八章止四句以代一日¶
　之謔且知余之好不在於世俗𫠦争而在扵雪也仍倣¶
<pb:KR4i0012_SBCK_020-8a>¶
　歐陽公體不以塩玉鶴鷺為比不使皓白潔素等字聲¶
　石泉凍合竹無風夜色沉沉萬境空試問静中閑側耳¶
　隔&KR0420;撩亂撲春蟲色閑来披&KR0769;學王恭姑射群仙邂逅¶
　逄只為肌膚酷相似遶庭無䖏覔行踪氣半夜欺凌范¶
　叔&KR0129;更兼風力𦔳威豪地爐火煖猶無奈&KR0988;得山村酒¶
　價髙味児童亀手握輕明漸碾槍旗入鼎烹擬欲為人¶
　修水記惠山彔冷醸泉清富天工呈瑞足人心平地¶
　聞一尺深此為豐年報消息滿田何止萬黄金貴海風¶
　吹浪去無邉倐忽凝為萬頃田五月京塵渴人肺不知¶
　價直幾多錢𫝑髙下斜横薄又濃破窓踈戶若相攻莫¶
　言造物渾無意好醜都来失舊容力萬石千鈞積累成¶
<pb:KR4i0012_SBCK_020-8b>¶
　未應忽此一毫輕寒松瘦竹水清劲昨夜分明聞折聲¶
(玉局文)¶
歐陽文忠守潁日因小雪會飲聚星堂賦詩約不得用玉¶
　月梨梅練紫白舞鵝鶴等事歐公篇畧云脱遺前言𥬇¶
　塵襍搜索萬象窺&KR0538;&KR0538;自後四十餘年莫有継音元祜¶
六年東坡在潁因禱雪于張龍公𫉬應遂復舉前令篇¶
末云汝南先賢有故事醉翁詩話誰能説當時號令&KR0002;¶
聼取白𢧐不許持寸鉄(王直方詩話)¶
山谷有蕨芽已作小児奉之句張閣云此忍人也時閣方¶
為河内推官而道判葛繁最喜蔬食誦&KR0052;故閣亦斷葷¶
　而有此語(同前)¶
<pb:KR4i0012_SBCK_020-9a>¶
荆公作相苑中有石榴一叢枝葉甚茂止發一花題詩云¶
　濃緑萬枝紅一㸃動人春色不須多¶
荆公過東坡見案上有石研甚愛賞因曰當集句賦之唱¶
　曰巧匠斵山骨沉吟乆之不能成因命駕去¶
臘梅山谷&KR0004;見之作二絶一云金蓓銷春寒惱人香未展¶
　須無桃李紅風味極不淺一云體熏山麝臍色染薔薇¶
　露披拂不&KR0313;懐時有暗香度縁此臘梅盛於京師然交¶
　㳺間亦有不甚喜之者余嘗作解嘲云紛紛紅紫雖無¶
　韻映帶園林却要渠(要或作見)誰遺一枝香最勝故應¶
　有客謂何如¶
高致虚云東坡言過温泉壁上見詩云直待衆生總無垢¶
<pb:KR4i0012_SBCK_020-9b>¶
我方清冷混常流問人云可遵作因作一絶云石龍有¶
　口口無根自在流泉誰吐吞&KR0002;信衆生本無垢此泉何¶
　處覔寒温可遵縁此知名后來京師每有賔客必出數¶
　十篇讀者無不絶倒(並同前)¶
增修詩話總龜卷之二十¶
#+PROPERTY: JUAN 20
#+PROPERTY: FILE SB04n0210-020增修詩話總龜後集-後卷二十.
<pb:KR4i0012_SBCK_020-1a>¶
百家詩話總龜後集卷之二十¶
　　　警句門¶
唐盧綸與吉中孚韓翃錢起司空曉苗發崔峒耿湋夏侯審¶
李端皆䏻詩齊名號大暦十才子憲宗&KR0057;爱綸文至詔¶
張仲素　其遺藳故綸集中往徃有贈諸人詩𫠦謂舊¶
籙蔵雲穴新詩滿帝鄊者送中孚之詩也引水忽驚氷¶
滿磵向田空見石和雲者&KR0009;湋端之詩也擁&KR0260;&KR0116;霜下抱¶
琴聞鴈来者同湋𪧐旅舎之詩也風傾竹上雪山對酒¶
邉人者題苗𤼵竹間亭詩也桂𣗳曽同折龍門㡬共登¶
者&KR0009;端峒曉湋之詩也司空曉亦有送中孚詩云听𤠔¶
㸔楚岫随鴈到呉洲耿湋&KR0009;曉云老毉迷舊疾杇藥誤新¶
<pb:KR4i0012_SBCK_020-1b>¶
方李端&KR0009;綸云熊寒方入𣗳魚樂稍離泉錢起荅苗𤼵龍¶
池詩云暫别迎車雉還随護法龍又贈夏侯審云詩成¶
流水上夣盡落花間諸人更唱迭和莫非佳句盖草木¶
臭味旣同則金蘭契分弥篤尔史載郭暖進官大集名¶
士李端賦詩㝡工錢起曰素為尔請以起姓别賦端立¶
献一章又工扵前起之妬賢徒増愧而端之㨗思為可服¶
也(丹楊集)¶
錢起與郎士元齊名時人語曰前有沈宋後有錢郎然&KR0048;¶
豈敢望錢㢤起中書遇雨詩云雲銜七曜起雨拂九門¶
来宴李&KR0101;宅云晚鍾過竹静醉客出花遲罷官後云¶
秋堂入閑夜雲月思離居對雨云生事萍無定愁心雲¶
<pb:KR4i0012_SBCK_020-2a>¶
不開亦可謂竒句矣士元詩豈有如此句乎贈孟少府新¶
除江南尉云客路㝷常隨竹影人家大扺旁山嵐題王季¶
友半日村别業云長溪南路當群岫半景東隣照数家¶
此何等語余讀其詩盡秩未見有可喜處以是知不及¶
起逺甚(同上)¶
山隂野雪興難來佳辰強飲食猶寒皆斡旋其語使就音¶
律近集有天上嬌雲未肯同十年江海别嘗輕花下壷盧¶
鳥&KR0134;提與君盖亦不湏傾皆此法也(黄常明)¶
賔客集添炉擣雞舌洒水净龍&KR0161;駱賔王桃芲嘶別路竹¶
葉㵼离樽此体甚衆惟桞子厚從中丞過盧少府郊居¶
　一聮最工云蒔藥閑庭延囯老開尊虚室值賢人只似¶
<pb:KR4i0012_SBCK_020-2b>¶
&KR0091;坐客而有两意盖甘草囯老濁酒賢人故也夣得又¶
有薬爐燒姹女酒甕貯賢人近扵湯燖右軍矣余嘗爲郊¶
行詩云江干食息呼扶老木未扳縁訝宛童乃古今注秃¶
鶖一名扶老爾雅女羅謂之宛童也又題一士人所君云¶
但遺一枝居巧婦不殊大厦賀佳賔盖用爾雅注鷦鷯¶
俗呼巧婦炙轂子雀一名佳賔言集人屋如賔客也樂¶
天曽用巧婦對慈姑謝元暉善爲詩任彦升工於筆又¶
云任筆沈詩劉孝綽稱弟儀與成云三筆六詩故牧之¶
云杜詩韓筆愁来讀似倩麻姑痒處爬近人　用之臨¶
川云閑時用意帰詩筆静外安生比太山坡云水洗禅¶
心都眼静山供詩筆總眉愁(同上)¶
<pb:KR4i0012_SBCK_020-3a>¶
唐朝人士以詩名者甚衆徃徃因一篇之善一句之工名¶
公先逹為之㳺談延譽遂至聲聞四馳曲終人不見江¶
上数峯青錢起以是得名故囯三千里&KR0055;宫二十年張¶
祐以是得名㣲雲淡河漢踈雨滴梧桐孟浩然以是得¶
名兵衛森𦘕㦸宴&KR0397;凝清香韋應物以是得名野火燒¶
不盡東風吹又生白居易以是得名&KR0251;門風動竹疑是故¶
人来李益以是得名鳥𪧐池中木僧&KR0251;月下門賈島以¶
是得名畫棟朝飛南浦雲珠簾暮捲西山雨王勃以是¶
得名華&KR0322;織翠青如葱入門下馬氣如虹李賀以是得名¶
然&KR0026;各人詩集平平處甚多豈皆如此句㢤古人嘗謂¶
嘗𪔂一脔可以盡知其味恐未必然尔杜子羙云為人¶
<pb:KR4i0012_SBCK_020-3b>¶
性僻耽佳句語不驚人死不休則是凢子羙&KR0909;中流出¶
者無非驚人之語矣讀其集者當知此言不𡚶殆非前¶
数公之可比倫也(葛立之)¶
李義山任弘農尉嘗投詩謁告云却羡卞和𩀱刖足一生¶
無復𣳚堦趋雖為樂春罪人然用事出人意表&KR0057;有¶
餘味英俊陸沉強顔低意趋跖諾虎扼腕不平之氣有¶
甚扵傷足者非粗知直巳不&KR0372;心扵病畦下者不䏻賞此¶
語之工也(陽秋)¶
郛子稍斈作小詩嘗賦梅芲云玉屑装龍脑雲衣覆麝臍¶
　何堪夜耒雪香色雨凄迷留友人詩云良友間何闊春¶
事&KR1096;如許劳君下鷗沙一葉繫春渚昨夣堕前世𠕅見¶
<pb:KR4i0012_SBCK_020-4a>¶
欣&KR0082;舞聊呼花底盃酒面㸃紅雨狂&KR0084;謝貫珠&KR0784;駒夫¶
可&KR0084;妙句湏君&KR0269;&KR0026;此数語似粗知詩家畦逕斈之不¶
已必佳但恐其中堕爾(同上)¶
陸士衡文賦云立片言以居要乃一篇之警䇿此要論也¶
文章無警䇿則不足以傳世盖不能竦動世人如老杜¶
及唐人諸詩無不如此但晋宋間人專致力於此故失¶
扵綺靡而無髙古氣味老杜句云句不驚人死不休𫠦¶
謂驚人句即警䇿也(吕氏童蒙訓)¶
　　句法門¶
前人文章各自一種句法如老杜今君起拖春江流予亦¶
江邉具小舟同心不减骨親毎語見許文章伯如此之¶
<pb:KR4i0012_SBCK_020-4b>¶
𩔗老杜句法也東坡秋水今㡬竿之𩔗自東坡句法魯¶
直之夏扇曰在摇行樂亦云聊此魯直句法也學者&KR0002;¶
&KR0014;遍攷前作自然度越流軰(同上)¶
淵明退之詩句法分明卓然異衆惟魯直為&KR0014;&KR0055;識之斈¶
者&KR0002;䏻識此等語自然過人阮嗣宗詩亦然¶
徐師川云作詩囬頭一句叢為難道如山谷詩所謂忽思¶
鍾陵江十里之𩔗是也他人豈如此&KR0057;見句法安壮山谷¶
平日詩多用此格¶
徐師川云為詩文常患意不属&KR0137;只得一句語意便盡¶
&KR0082;足成一章又𢙣其不相&KR0091;師川云但&KR0014;知意不属¶
則斈可進矣凢注意作詩文或得一两句而止若未其¶
<pb:KR4i0012_SBCK_020-5a>¶
次句即不若且休飬銳以待新意若盡力湏要相属譬¶
如力不敵而苦戰一敗之後意氣沮矣¶
王荆公好集句嘗扵東坡處見古硯東坡令荆公集句荆¶
公云巧匠斵山骨只得一句遂逡巡而去山谷嘗有句¶
云琪璘卧塟功名骨終身不得好對(同上)¶
荘子文多竒变技経肯綮之未嘗乃未嘗技&KR0052;肯綮也詩¶
句時有此法如昌&KR0058;一蛇两頭見未曽拘&KR0249;計日月&KR0082;¶
進又不可君&KR0082;強起時難東坡云迨兹霜雪未兹謀待¶
君必聊亦記吾曽餘人罕敢用(黄常明)¶
　　苦吟門¶
山澤之儒多癯詩人&KR0057;甚子羙有思君令人痩樂天云形¶
<pb:KR4i0012_SBCK_020-5b>¶
容瘦薄詩情苦豈是人間有相人又云貌将松共瘦心¶
與竹俱空李商𨼆瘦盡東陽姓沈人掉頭撚髭之苦豈¶
有張頥豊頰者㢤沈昭略嘗戯王約以肥而癡荅以瘦而¶
狂昭略喜曰瘦已勝肥狂已勝痴(同上)¶
賈島詩如鳥従井口出人&KR0025;岳陽來貫休此夜一輪滿清光¶
何處無皆&KR0052;年方得句以見其詞澁思苦若非好事者¶
誇辞亦繆用其心也(同上)¶
後山詩話云荆公詩力去陳言誇末俗可憐無&KR0024;費精神¶
而公平生文体数変莫年詩益工用意盖苦故言不可¶
不謹也¶
蔡寛夫詩話云司空圖善論前人詩如謂元白為力勍氣¶
<pb:KR4i0012_SBCK_020-6a>¶
僝乃都㑹之豪估郊島非附於寒澁無所置才皆切中¶
其病及自評其作乃以南樓山最秀北路邑偏清為假¶
令作者復生亦當以着題見許此殆不可曉當局者迷¶
固人情之通患如樂天𫠦謂属石破山先&KR0026;鑱迹𤼵矢¶
中的兼听弦聲使不見其詩而聞此語當以爲如何㢤¶
冷齋夜話云賈島詩有影略句韓退之喜之其渡枽乾詩¶
曰客舎并州三十霜帰心日夜憶咸陽而今更渡桑乾¶
水&KR0077;望并州是故鄉又赴長江道中詩曰䇿杖离山馹¶
逢人問梓州長江那可到行客替生愁¶
𨼆居詩話云孟郊詩蹇澁窮僻瑑削不暇苦吟而成&KR0026;其¶
句法格力可見矣其自謂夜吟曉不休苦吟&KR0017;神愁如¶
<pb:KR4i0012_SBCK_020-6b>¶
何不自閑心與身為&KR0311;而退之薦其詩云荣華肖天秀¶
捷疾愈响報何也¶
&KR0171;子由云唐人工扵為詩而陋扵聞道孟郊嘗有詩云食¶
虀腸亦苦強&KR0084;聲無&KR0172;出門即有碍誰謂天地寛郊耿¶
介之士雖天地之大無以容其身起居飲食有戚戚之¶
&KR0104;是以卒窮以死而李翶&KR0091;之以為郊詩髙處在古無¶
上平處猶下頋沈謝至韓退之亦談不容口甚矣唐人¶
之不聞道也孔子&KR0091;顔子在陋巷人不堪其&KR0104;囬也不¶
改其樂囬雖穷困早死而非其處身之非可以言命與¶
郊異矣¶
百家詩話總龜後集卷之二十¶
<pb:KR4i0012_SBCK_020-7a>¶

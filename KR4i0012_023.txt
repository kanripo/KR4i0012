# -*- mode: mandoku-view; -*-
#+TITLE: 增修詩話總龜
#+DATE: 2015-09-11 23:29:37.130229
#+PROPERTY: ID KR4i0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 23
#+PROPERTY: FILE SB04n0209-023增修詩話總龜-前卷二十三.
<pb:KR4i0012_SBCK_023-1a>¶
增修詩話總龜卷之二十三¶
　　　寓情門¶
曹脩古立朝謇諤甞見池上有一所似者作小詩曰荷葉¶
　罩芙蓉員青映嫩紅佳人南陌上翠盖立春風(青箱雜記)¶
唐僖宗朝自内製&KR0129;千領賜塞外吏士神䇿將士馬直扵¶
　&KR0129;中絮得金鎖一枚詩一首云玉燭製&KR0129;夜金刀呵手¶
　裁鎖情&KR0009;千里鎖心終不開直貨鎖扵市為人告其將¶
　并得詩奏聞僖宗令馬直赴闕以宫人賜直為妻有情¶
　者為金鎻曲流於世(翰府名談)¶
蜀人皆呼營妓為校書韋南康鎮成都罷之故胡曾有詩¶
　贈薛濤曰萬里橋邉薛校書枇杷花下閉門居掃眉才¶
<pb:KR4i0012_SBCK_023-1b>¶
　子知多少&KR0249;領春風捴不知濤再為連帥所喜因事𫉬¶
　怒而逺之作五離詩以獻遂復喜焉一曰犬離家出入¶
　朱門四五年為知人性足人憐只因咬着親情脚不得¶
　紅絲毯上眠二曰魚離池一入池中四五秋常將朱尾¶
　玩銀鉤近縁戯觸紅蓮折不得隨波自在逰三曰鸚鵡¶
　離籠慣向侯門養此身飛來飛去羽毛新近縁言語無¶
　方便不得籠中再喚人四曰竹離叢蓊欎栽成四五行¶
常持堅節待秋霜近來春笋鑚堦破不得垂枝對𦘕堂¶
　五曰珠離掌一顆明珠内外通分明皎㓗水晶宫近縁¶
　一點瑕相累不得朝朝在掌中(鑑戒録摭言謂此是薛書/記上元㣲之未知孰/是)¶
成都女&KR0048;張窈窈上任事者詩曰昨日買衣裳今朝賣衣¶
<pb:KR4i0012_SBCK_023-2a>¶
　裳衣裳都賣盡羞見嫁時箱有賣愁應緩無時心轉傷¶
　故園胡虜隔何處是蚕桑(鑑戒録)¶
鄭還古博士東都閒居與柳將軍徃還柳冨有家&KR0078;鄭與¶
　𥬇語柳知不恠也鄭將入京柳餞之鄭贈&KR0078;詩曰冶艶¶
　出神仙歌聲雜管絃眼看白苧曲欲上碧雲天未擬生¶
　裴秀如何知鄭玄莫教金谷水横過墜樓前栁見詩曰¶
　俟榮歸當為遣充賀禮及除國子博士柳遣&KR0078;入京師¶
　至嘉祥驛而鄭已物故柳甚悼之(古今詩話)¶
張祐客淮南幕中赴宴時杜紫㣲為攴使座中有屬意處¶
　索骰子賭酒牧之㣲吟曰骰子逡巡褁手拈無因得見¶
　玉纎纎祐應聲曰但知報道金&KR0107;落彷彿還應露指尖¶
<pb:KR4i0012_SBCK_023-2b>¶
(同前南部新書謂/此詩乃李義山作)¶
封特卿爲湖州軍倅與同年李大諌詩酒唱酧以疾阻&KR0172;¶
　及愈有詩曰巳&KR0018;數條紅𦘕燭更辜𩀱帶綉香毬白蘋¶
　洲上風烟好扶病須𢬵到后籌後有離别難詞佛許衆¶
　生願心堅石也穿今朝雖送别會却有明年一座無不¶
　悽愴(雜誌)¶
李翺尚書牧江淮郡日進士盧儲投卷來謁李禮待之置¶
　文卷几案間赴公宇視事長女及笄見文㝷繹數四謂¶
　小青曰此人必爲狀頭李公聞之深異其語乃慕爲婿¶
　來年果狀頭及第&KR0138;過殿試徑赴佳婣催粧詩曰昔年¶
　將去玉京逰第一仙人許狀頭今日巳成秦晋會早教¶
<pb:KR4i0012_SBCK_023-3a>¶
　鸞鳯下粧樓盧止官舎迎内子入庭花開乃題詩曰芍¶
　藥斬新栽當庭數朶開東風與拘束留待細君來(南部/新書)¶
房千里初上第逰嶺徼有韋滂自海南邀趙氏十九歲而¶
　許為房妾房迫於遊從暫與趙别后&KR0009;詩曰鸞鳯分飛¶
　海樹秋忍𦗟鍾皷越王樓只應霜月眀君意緩撫瑶琴¶
　送我愁山逺莫教㕠淚盡鴈來空&KR0009;八行幽相知&KR0002;返¶
　臨卭市𦘕舸朱軒萬里逰(萬里橋也)千里以情托焉到¶
　府訪之趙氏巳&KR0244;韋秀才矣許與房韋俱有布衣之舊¶
　不陳之則&KR0018;房之言欲陳之則傷韋之義作詩&KR0009;千里¶
　曰春風白馬紫絲韁正值𧖟娘来采桑五夜有心隨暮¶
　雨百年無節抱秋霜重㝷綉帶朱藤合却認羅裙碧草¶
<pb:KR4i0012_SBCK_023-3b>¶
　長為報西　離恨阮&KR0048;&KR0138;去嫁劉&KR0048;(雲溪友議)¶
薜宜僚會昌中為左庻子充新羅册禮使青州泛海船船¶
　阻惡風雨至登州却漂回淹泊青州郵傳一年節度使¶
　烏漢正&KR0057;加待遇有席中飲妓東羙者薛頗多情連帥¶
　置於驛中薜發日祖筵嗚咽流涕東羙亦然乃於席中¶
　留二詩曰經年郵驛許安棲　命他郷别恨迷今日海¶
㠶飄萬里不堪腸㫁對含啼阿母桃芳方似錦王孫草¶
長正如烟行雲行雨今辭夣惆悵&KR0172;情&KR0077;一年薛到國¶
未行𠕋禮旌節曉夕有聲旋染疾謂判官苗用曰東羙¶
何頻在夣中乎數日致卒苗攝大使行禮旅櫬回青州¶
東羙乃請假至驛素服致奠哀&KR0197;拊柩一慟而卒情緑¶
<pb:KR4i0012_SBCK_023-4a>¶
　相感頗為竒事(唐賢杼情)¶
趙嘏頗有詩名不拘小節飲中贈歌者曰𠋣風無處避梁¶
　塵雅唱清歌日日新來值漢亭花欲盡一聲留得萬家¶
　春后因酒失悔過以詩上歙州守曰葉覆清溪艷艶紅¶
　路横秋色馬嘶風猶携一榼郡齊酒傾對青山憶謝公¶
敬相牧廬州有朝客留意飲妓祖送短亭妓車後至相贈¶
　之曰望㫁蘇娘小小坡竹埿金鴈展輕莎客卿幸有凝¶
　情意何必臨尊始轉波(同前)¶
大中年有江淮郡守名&KR0048;登樓縱飲見二逰女羅衣飄飄¶
　目送乆之因詠曰两朶紅英值萬金教人不&KR0018;看花心¶
　高樓日晚東風急吹落千家何䖏㝷在省日宣宗顧問¶
<pb:KR4i0012_SBCK_023-4b>¶
　稱㫖攝中&KR0048;將有詩曰宮娃引入玉為行金殿齊趍近¶
　御床不見聖明親顧問如何得攝漢中&KR0048;風神俊邁後¶
　擁節旄(南部新書)¶
李尚書擢罷歙州呉貟交代有佐酒録事名媚川頗留意¶
　縁以納籍中妓韶光托扵替人令存䘏酒酣臨發洪飲¶
　不勝離情有詩曰經年理郡少&KR0172;娯為習干戈間飲徒¶
　今日臨行更交割分明留取媚川珠呉答曰曵&KR0130;長裾¶
　日日歡須言違徳泪汍瀾韶光今巳輸先手領取蠙珠¶
　掌内看(同前)¶
鄭詳縱情詩酒至廬江謁郡守留連吟醉因贈妓曰䑓盤¶
　闊狹&KR0138;三尺似隔中當有阻艱&KR0002;不&KR0016;龍與&KR0016;鳯樂營¶
<pb:KR4i0012_SBCK_023-5a>¶
　門是望夫山(同前)¶
江陵有士子㳺於交廣間而愛&KR0078;為太守所取納扵高䴡¶
　坡底及歸&KR0009;詩曰惆悵高䴡坡底宅春風無復下山來¶
　守見詩遣還¶
白樂天任杭州刺史携妓還洛後却遣回錢唐劉禹錫有¶
　詩曰其奈錢唐蘇小小憶君淚㸃石榴裙¶
越水李主簿逰廣陵迨春未返其&KR0078;&KR0009;詩曰去時盟約與¶
　心違秋日離家春不歸應是維&KR0045;風景好恣情&KR0172;𥬇到¶
　芳菲答曰偶到&KR0045;州悔别家親知㽞𣻉不因花塵侵寳¶
　鏡雖相待長短歸時不及𤓰¶
㑹昌中張暌防戎有功勒留蕃儌十年妻侯氏綉錦廻文¶
<pb:KR4i0012_SBCK_023-5b>¶
　詩作龜形獻進曰暌離已是十秋強對鏡那堪重整粧¶
聞鴈燈前修尺素見霜心痛裂衣裳開箱叠練先垂涙¶
　拂杵調砧更㫁腸綉作龜文獻天子願教夫婿早還郷¶
崔左轄&KR1493;牧江外郡祖席夜䦨一營妓先辭歸崔與詩曰¶
　寒簷寂寂雨霏霏候舘蕭條燭盡㣲只有今宵同此宴¶
　翠娥佯醉欲先歸(並同前)¶
朱滔括兵不擇士族悉令赴軍自閲於毬塲有士子進趍¶
　閒雅因問曰何業曰學詩有妻否曰有即令作&KR0009;内詩¶
　曰握筆題詩易荷戈征戍難慣從鴛&KR0013;暖怯向鴈門寒¶
痩盡寛衣帶啼多漬枕鸞試留青黛着回日𦘕眉㸔又¶
　令代妻答曰蓬鬂荆&KR0107;世𫠦稀布裙&KR0057;是嫁時衣胡麻¶
<pb:KR4i0012_SBCK_023-6a>¶
　好種無人種正好歸時又不歸滔憐之遺束帛遣歸(古)¶
(今詩話)¶
韓晋公鎮浙西戎昱為郡刺史有郡妓羙而善歌公召置¶
　籍中昱作詩以送之且曰至彼令歌必首唱是詞旣至¶
　公持盃妓歌昱詩公曰使君扵汝&KR0009;情邪對曰然贈百¶
　縑而遣之歸其詞曰好去春風湖上亭柳條藤蔓繫人¶
　情黄鶯乆住渾相識欲去頻啼四五聲¶
韓翊少&KR0018;才名隣居有姓李者每將倡妓柳氏至其居必¶
　邀韓同飲愈熟柳每窺所徃來皆名人因乗暇語李曰¶
　韓秀才甚貧然所與逰必時賢是必不乆困冝假𠋣之¶
　李深然之具酒邀韓至謂韓曰公當今名士栁當今名¶
<pb:KR4i0012_SBCK_023-6b>¶
　色名色配名士不亦可乎遂命栁與韓韓懇辭李曰大¶
　丈夫相遇盃酒間一言道合尚相許以死一婦人何足¶
　辭夫子貧柳資數萬可以取濟長揖而去韓辭之栁曰¶
　此豪逹者昨暮具言之矣俄就柳歸來嵗成名淄青節¶
　度使辟為從事韓以世方擾不敢以柳同行置之都下¶
　期至而迓之三歲不果&KR0009;之詩曰章䑓栁章䑓柳昔日¶
　依依今在否縱使長條拂地垂如今攀折他人手栁答¶
　曰楊柳枝芳菲節可惜年年贈離别一葉隨風忽報秋¶
　縱使歸來不堪折¶
盧渥舎人應舉京師偶臨御溝見一紅葉上有一絶云流¶
　水何太急深宮盡日閒殷勤謝紅葉好去到人間盧得¶
<pb:KR4i0012_SBCK_023-7a>¶
　之藏於巾篋及宣宗有㫖許宫人從人盧所𫉬人因覩¶
　紅葉而吁怨乆之曰當時偶題不謂君得之¶
顧况在洛乗閒逰苑中水上得大桐葉有詩曰一入深宮¶
　裏年年不見春&KR0147;題一片葉&KR0009;與有情人明日扵上㳺¶
　亦題於葉泛之波中曰花落深宫鶯亦悲上陽宫女㫁¶
　膓時帝城不禁東流水葉上題詩&KR0009;與誰十日餘有客¶
　㝷春苑中又於葉上得詩以示况云一葉題詩出禁城¶
　誰人酧和獨含情自嗟不及波中葉蕩𣻌乘春取次行¶
開元中賜邉將軍士纊衣製扵宫有兵士短&KR0129;中得詩曰¶
　沙&KR0163;征戍客寒苦&KR0002;爲眠戰&KR0129;經手作知落阿誰邉留¶
意多添線含情更着綿今生巳過也重結後生縁兵士¶
<pb:KR4i0012_SBCK_023-7b>¶
　以詩白帥帥進呈明皇以詩遍示宫中曰作者勿𨼆不¶
汝罪也有一宫人自言萬死明皇深憫之遂以嫁得詩¶
者謂之曰吾與爾結今生縁邉人感泣¶
張又新&KR0048;中甞為廣陵從事有歌妓常致情而終未果納¶
　二十年後妓猶在籍中張罷江南郡道由廣陵時李紳¶
鎮淮南宴飲極歡張以指染酒書一絶扵盤上相府命¶
　妓歌以侑張酒其詞曰雲雨分飛二十年當時求梦不¶
曾眠今來頭白重相見還上襄王玳𤦛筵酒罷令妓侍¶
張歸¶
太和&KR0004;有御史分務洛都有&KR0078;善歌時李逢吉留守欲一¶
見旣不可辭遂徃焉李有&KR0078;四十餘軰皆在其下旣入¶
<pb:KR4i0012_SBCK_023-8a>¶
　不復出作詩两篇投李曰三山不見海沉沉豈有仙蹤¶
尚可㝷青鳥去時雲路㫁姮娥歸處月宫深仙窓暗想¶
春相憶書幌誰憐夜獨吟料得此時天上月只應偏照¶
两人心(一首已失)¶
陳太子舎人徐徳言尚叔寳妹樂昌公主陳政衰謂其妻¶
曰國破必入權豪家倘情縁未㫁尚慕相見乃破鏡各¶
分其半約他日以正月望日賣扵都市及陳亡其妻果¶
為楊越公得之乃為詩曰鏡與人俱去鏡歸人不歸無¶
復姮娥影空留明月輝樂昌得詩悲泣不巳越公知之¶
愴然召徳言至還其妻因與徳言樂昌餞别令樂昌為¶
詩曰今日甚遷次新官對舊官𥬇啼俱不敢方信作人¶
<pb:KR4i0012_SBCK_023-8b>¶
難¶
樂天&KR0078;樊素善歌小蠻善舞嘗為詩曰櫻桃樊素口楊柳¶
　小蠻腰樊素年旣長小蠻方豐艶因為楊柳詞曰一𣗳¶
春風萬萬枝嫩扵金色軟扵絲¶
唐戎昱守零陵妓籍中有善歌者湘帥于公頔&KR0205;索之昱¶
　乃遣行比至令歌乃昱送妓辭也其辭曰寳鈿香蛾翡¶
翆裙粧成掩泣欲行雲殷勤好向襄王道莫向瑶䑓夣¶
使君公曰大丈夫不能立功業為異代所稱豈可奪人¶
愛&KR0078;為巳之娯遂贈以帛送歸零陵¶
五溪論事去蜀尚書侯繼圖本儒士一日秋風四起偶𠋣¶
欄扵大&KR0268;寺樓有大桐葉飄然而墜上有詩云拭翠歛¶
<pb:KR4i0012_SBCK_023-9a>¶
　𩀱蛾為&KR0650;心中事搦&KR0249;下庭除書成相思字此字不書¶
　石此字不書&KR0083;書向秋葉上願逐秋風起天下有心人¶
盡觧相思死天下&KR0018;心人不識相思意有心與&KR0018;心不¶
　知落何地侯貯小帖凢五六年方卜任氏為婚嘗諷此¶
事任氏曰此是妾書葉時詩争得在公䖏曰向在大&KR0268;¶
寺閣上𠋣欄得之即知今日聘非君偶然也侯以今書¶
較之與葉上無異(並同前)¶
李茂復為㑹府從事出逢一小青衣有色馬上目之作詩¶
　曰行盡踈林見小橋緑楊深處有紅蕉無端眼界無分¶
　别安置心頭不肯銷其内子甚妬晚年牧泗州有詩云¶
落日西山近一竿世間恩愛極難𢬵近來不作顛狂事¶
<pb:KR4i0012_SBCK_023-9b>¶
　免&KR0013;寃家惡眼看(南部新書)¶
謝&KR0048;中有女數歲能吟詠長嫁王元甫元甫調官京師送¶
别云此去惟冝早早還休教重起望夫山君看湘水祠¶
前竹豈是男児淚染斑(青𤨏集)¶
增修詩話總龜卷之二十三¶
#+PROPERTY: JUAN 23
#+PROPERTY: FILE SB04n0210-023增修詩話總龜後集-後卷二十三.
<pb:KR4i0012_SBCK_023-1a>¶
百家詩話總龜後集卷之二十三¶
　　　紀實門¶
唐文皇聚一時名流天䇿府始有十八學士之號後來¶
　凢居舘殿者皆稱之　國朝以來任于外非两制則¶
　雖帥守&KR0101;司止呼寄禄官惟通判多&KR0025;舘中帶聀¶
　出&KR0024;如蔡君謨湖州歐陽文忠公滑州王荆公舒州¶
　東坡先生杭州如此之𩔗甚多劉贛父赴㤗倅詩云¶
　壁門金闕𠋣天開五見宫花落早梅明日扁舟滄海¶
　去&KR0077;㝷雲氣望蓬萊盖在道山五載然後得之學¶
　士之&KR0091;施于外者縣通判而然今外庭過呼大可¶
　𥬇也(揮塵録)¶
<pb:KR4i0012_SBCK_023-1b>¶
老杜送殿中楊&KR0101;赴蜀見相公云豪俊貴勲業&KR0022;家¶
　頻出師相公鎮梁益軍事無孑遺以是知邊鄙之¶
　臣貪功生事結禍招釁皆有以致之一得忠臣處之¶
　生灵受賜矣(黄常明)¶
文選載王粲公讌詩注云此侍曹操宴也操未為天子¶
　故云公讌耳操以建安十八年春受魏公九錫之命公¶
　知衆情未順終其身不敢&KR0091;尊而粲詩巳有&KR0133;我賢¶
　主人與天享巍巍之語則粲豈復有心扵漢耶粲常¶
&KR0003;劉表之子琮曰曹公人傑也将軍卷甲倒戈以歸¶
　曹公長享福祚萬全之䇿也厥後操以粲為軍謀𥙊¶
　酒則以腹心委之矣(韵語陽秋)¶
<pb:KR4i0012_SBCK_023-2a>¶
或云&KR0330;應物乃&KR0330;后之族慿恃㤙&KR0059;作里中横故&KR0330;集載¶
　逄楊開府詩云少事武皇帝無頼恃㤙&KR0059;身作里中横¶
　家蔵亡命児武皇升仙去把筆學題詩两府始收迹南¶
　宫謬見推夫武皇平内亂殺&KR0330;后不&KR0063;后之族敢於武¶
　皇之時豪横若此正恐非后族尔李肇國史&KR0024;言應物¶
　性高㓗鮮食寡&KR0082;所居焚香掃地而坐與楊開府詩所¶
　述不同豈非武皇仙去之後折莭悔過之時&KR0088;¶
曽文清吉父孔毅父之甥也早從學于毅父文清以䕃入¶
　仕大&KR0026;初以銓試合格五百人爲魁用故事賜進士出¶
　身紹興中明清以啓贄見云傳經外氏早侍仲尼之間¶
　居提筆文塲曽寵平津之爲首文清讀之喜曰可謂着¶
<pb:KR4i0012_SBCK_023-2b>¶
　題矣後與明清詩云吾宗擇壻得羲之令子傳家又絶¶
　奇甥舅従来多酷似弟兄如此信難為徐敦立覧之𥬇¶
　云此迺用前日之啓為体&KR0113;報耳(同上)¶
老杜卒扵大暦五年享年五十九當生扵先天元年&KR0026;其獻¶
　大禮賦表云臣生陛下淳樸之俗行四十載矣以此推¶
　之天寳十載始及四十則是獻大禮賦當在天寳九載¶
　也本傳以謂天宝十三載因獻三賦帝奇之待制集賢¶
院誤矣其後又進西嶽賦序云上旣封太山之後三十¶
　年按史開元十三年乙丑封太山至天寳十三載始及¶
　三十年則是進西岳賦在天寳十三載也老杜有贈獻¶
　納使田舎人詩云舎人退食收封事宫女開凾近御筵¶
<pb:KR4i0012_SBCK_023-3a>¶
　暁漏追随青𤨏闥晴窓点檢白雲萹末句云楊雄更有¶
　河東賦唯待吹嘘送上天其云更有河東賦當是獻西¶
　岳賦時也(丹&KR0045;)¶
羊叔子鎮㐮陽嘗與從事邹湛登峴山&KR0099;然有泯　無聞¶
　之歎峴山亦因是以傳古今名賢賦詠多矣呉興東陽¶
　二郡亦有峴山呉興峴山去城三里有李適之窪尊在¶
　焉東坡守呉興日嘗登此山有詩云苕水如漢水鱗鱗¶
　鴨頭青呉興勝㐮陽萬瓦浮青&KR0115;我非羊叔子愧此峴¶
　山亭悲傷意此同歳月如流星湛軰何足道當以徳自¶
　銘東陽峴山去東陽縣亦三里舊名三丘山宋啇仲文¶
　素有時望自謂必登台輔忽除東陽太守意甚不樂嘗¶
<pb:KR4i0012_SBCK_023-3b>¶
　登此山悵然流涕郡人爱之如㐮陽之扵叔子因名峴¶
　山二峰相峙有東峴西峴唐寳暦中縣令于興宗結亭¶
　其下名曰㴠碧劉禹錫有詩云新開潭洞疑仙府逺冩¶
　丹青到雍州即其所也(葛立之)¶
張籍居韓門弟子之列又以愈薦為國子愽士東坡所謂¶
　汗流湜籍走且僵㓕没倒景不可望者而籍作愈𥙊詩¶
　乃云公文為時師我亦有㣲聲而後之學者或號為韓¶
　張何&KR0088;(丹陽集)¶
陳後主起臨春結綺望仙三閣極其華䴡後主與張䴡華¶
　孔貴妃各居其一與狎客賦詩互相贈荅采其艶䴡者¶
　&KR0013;以新聲奢滛極矣隋克䑓城後主與張孔坐視無計¶
<pb:KR4i0012_SBCK_023-4a>¶
　遂俱入井所謂&KR0196;脂井是也楊修詩云擒虎戈矛滿六¶
　宫春花無𣗳不秋風蒼惶益見多情處同穴&KR0372;心赴井¶
　中李白亦云天子龍沉景陽井誰&KR0084;玉𣗳後庭花今&KR0196;¶
　脂井在金陵之法寳寺井有石攔紅痕若&KR0196;脂相傳云¶
　後主與張孔泪痕所染石攔上刻後主事迹八分書乃¶
　大暦中張著文又有篆書戒㢤戒㢤&KR0190;字其他題刻甚¶
　多徃徃漫㓕不可攷寺即景陽宫故地也有井在焉好¶
　事者徃来不絶寺僧頻厭苦之張芸叟嘗有詩戯僧云¶
　不及馬嵬襪猶能致萬金¶
馬少㳺常哀兄援多大志曰士生一世但取衣食裁足乗¶
　下澤車御欵叚馬郷里&KR0091;善人斯可矣致求嬴餘但自¶
<pb:KR4i0012_SBCK_023-4b>¶
　苦尔故援在浪洎西里當下潦上霧雲氣薫蒸仰視飛¶
　鳶跕跕在水中之時輒思其言以謂念少㳺語何可得¶
　也洎武陵五溪蛮作亂劉尚軍没而援貪進不止方且¶
　拠鞍矍鑠&KR0013;甲請行遂底壼頭之困劉夣得經伏波神¶
　祠詩有一以功名累飜思馬少㳺之句可謂名言矣壼¶
　頭在武陵當是夣得為司馬時經歴故萹首言䝉䝉篁¶
　竹下有路上壼頭(韵語陽秋)¶
武帝見顔駟厖眉皓首問何時為&KR0048;何其老也對曰文帝¶
　好文而臣好武景帝好老而臣尚㓜陛下好少而臣老¶
　矣老扵為&KR0048;此事&KR0057;著切怪老杜屢傷為&KR0048;白首每&KR0091;¶
　馮唐而不及駟生旣不遇三君身後復不遇老杜可𥬇¶
<pb:KR4i0012_SBCK_023-5a>¶
　也已(䂬溪)¶
子羙世號詩史&KR0026;北征詩云皇帝二載秋䦞八月初吉送¶
　李校書云乾元元年春萬姓始安宅又戯友二詩元年¶
　建已月&KR0048;有焦校書元年建巳月官有王直司史筆森¶
　𫿞未易及也(黄常明)¶
舎人遺織成褥叚云服飾㝎尊卑大㢤萬古程煌煌珠宫¶
　物&KR0230;處&KR0852;所嬰錦衣卷還客始斍心和平其意在明分¶
　守警貪饕屏斥玩物𫿞道氣之大莭豈直專為詩㦲就¶
　中和平之語&KR0057;可人意世有豪横凶人強委饋扵善士¶
　而不能驟絶之其心愧恥雖&KR0082;和平不可得也(䂬溪)¶
諸史傳首尾一律惟左氏𫝊春秋則不然千變萬状有一¶
<pb:KR4i0012_SBCK_023-5b>¶
　人而稱目至數次異者族氏名字爵邑謚號皆宻布其¶
　中而寓諸褒貶此史家祖也&KR0026;少陵詩冝隠此㫖若云¶
　杜陵有布衣杜曲幸有桑麻田杜子将北征臣甫憤所¶
　切甫也東西南北人有客有客字子羙盖自見其居里¶
　名字也不作河西尉白頭拾遺徒歩㱕俻矣均&KR0024;衮凡¶
　才汚省&KR0048;&KR0024;官迁徙歴歴可攷至叙他人亦然如云粲¶
　粲元道州又云結也實國楨凡例森然誠春秋之法也¶
(䂬溪)人以藤代蒭酒名鈎藤俗傳他處即不可用&KR0137;謂¶
　但心醖造之法異耳所在皆可樂天忠州春詩云閑拈¶
　舊葉題詩詠悶取藤枝引酒嘗是巴蜀亦有之(黄常明)¶
百家詩話總龜後集卷之二十三¶

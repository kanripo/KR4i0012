# -*- mode: mandoku-view; -*-
#+TITLE: 增修詩話總龜
#+DATE: 2015-09-11 23:29:37.172078
#+PROPERTY: ID KR4i0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 24
#+PROPERTY: FILE SB04n0209-024增修詩話總龜-前卷二十四.
<pb:KR4i0012_SBCK_024-1a>¶
增修詩話總&KR0027;卷之二十四¶
　　　感事門¶
高力士謫巫州山谷多薺而人不食感之因作詩以&KR0009;意¶
　曰两京作斤賣五溪無人採夷夏雖有殊氣味都不改¶
(明皇雜録)¶
李&KR0244;之在相位每退朝則邀賔客諧謔賦詩曾不備林甫¶
　之害嘗為詩曰朱門長不閉親友恣相過年今將半百¶
　不樂復如何及罷相又為詩曰避權仍罷相樂勝且㗸¶
　盃借問門前客今朝㡬箇來及死非其罪時人&KR0072;之¶
明皇幸蜀回至劔門謂侍臣曰劍門天險自古及今敗亡¶
　相&KR0071;豈非在徳不在險也因作詩曰劍閣横空峻鑾輿¶
<pb:KR4i0012_SBCK_024-1b>¶
　出狩回翠屏千仭合丹嶂五丁開&KR0517;木索旗轉仙雲拂¶
　馬來乗時方在徳嗟爾勒銘才至徳二年普安郡太守¶
　賈深勒于石(開元傳信記)¶
明皇將幸蜀登花蕚樓使樓前善水調者登樓而歌曰山¶
　川滿目淚沾衣冨貴榮華得㡬時不見而今汾上水惟¶
　有年年秋鴈飛顧侍者曰誰爲此對曰宰相李嶠辭也¶
　明皇曰真才子不待曲終而去(明皇傳信記)¶
唐曲江開元天寳中嘗有殿宇因安史之亂遂盡圯廢文¶
　宗覧杜甫詩云江頭宫殿鎖千門細柳新蒲爲誰緑因¶
建紫雲樓落霞亭歲時賜宴及两㟁建亭舘焉(春明退/朝録)¶
劉洞嘗以詩百餘首獻李煜首篇乃石城懐古云石城古¶
<pb:KR4i0012_SBCK_024-2a>¶
　岸頭一望思悠悠㡬許六朝事不禁江水流煜覧之掩¶
　卷改容金陵將危為七言詩大榜扵路傍曰千里長江¶
皆渡馬十年飬士得何人又云翻憶潘&KR0048;章奏内愔愔¶
　日暮好沾巾盖潘祐表云家國愔愔如日將暮也(江南/野録)¶
韓熈載高宻人&KR0139;仕江南晚年奉貢入梁都絶知舊乃題¶
　于舘壁云未到故郷時將謂故郷好及至親得歸争如¶
身不到目前相識無一人出入空傷我懐抱風雨瀟瀟¶
旅舘秋歸來牕下和衣倒夣中忽到江南路㝷得花中¶
歸舊處桃臉蛾骨&KR0015;出門争向前頭擁將去又云僕本¶
　江北人今作江南客再去江北行舉目無相識金風吹¶
我寒秋月為誰白不如歸去來江南有人憶(江南野録)¶
<pb:KR4i0012_SBCK_024-2b>¶
後庭花亡陳之曲也杜牧之詩曰烟籠寒月水籠沙夜泊¶
　秦淮賣酒家商女不知亡國恨隔江猶唱后庭花故胡¶
　曾詩曰陳國機&KR0096;未可涯如何後主恣驕奢不知即入¶
宫前井猶自&KR0234;吹玉&KR0035;花¶
思越人亡呉之曲也胡曾詩曰吳王恃覇弃賢才貪向姑¶
蘇醉醁醅不覺錢塘江上月一宵西送越兵來¶
柳枝歌亡隋之曲也胡曾詩曰萬里長江一旦開岸邉楊¶
柳㡬千栽錦㠶未落干戈起惆悵龍舟去不回韓渥詩¶
　曰梁&KR0080;隋堤事巳空萬條猶舞舊春風那堪更想千年¶
後誰見楊花入漢宮古今詩話謂此詩是韓琮作又賀¶
　知章詩曰碧玉粧成一樹高萬條垂下緑絲條不知細¶
<pb:KR4i0012_SBCK_024-3a>¶
葉誰裁出二月春風是剪刀羅&KR0046;詩曰裊裊和煙映¶
　玉樓半垂橋上半垂流今年漸見枝條宻惱亂春風卒¶
未休李渉詩曰錦池江上柳垂橋風引蟬聲送寂寥不¶
必如絲千萬縷只禁離恨两三條(鍳戒録)¶
天成初明宗召亡蜀舊宰臣王錯等賦蜀王降唐詩惟牛¶
希濟爲佳詩曰滿城文武欲朝天不覺隣師犯塞烟唐¶
　主再懸新日月蜀王還却舊山川非干將相扶持拙自¶
是君臣數盡年古徃今來亦如此㡬曾&KR0172;&KR0015;㡬潸然¶
元㣲之劉夣得韋楚客㑹於樂天之居因論南朝興廢事¶
　各賦金陵懐古詩夣得方在&KR0048;省元公巳居北門夣得¶
騁其才略無遜意滿引一觴請爲首唱一揮而成白公¶
<pb:KR4i0012_SBCK_024-3b>¶
覧詩曰四人探&KR0784;龍而子先得其珠其餘鱗甲將何為¶
　三公扵是罷吟夣得詩曰王濬樓船下益州金陵王氣¶
　黯然収千㝷鐡鎖沉江底一片降旛出石頭荒&KR0080;至今¶
生茂艸古城依舊枕寒流如今四海歸皇化两岸瀟瀟¶
蘆荻秋¶
杜荀鶴朱梁時作時世吟十首今錄其两首云夫因兵亂¶
守蓬茅麻苧裙衫鬂髪焦桑柘廢來猶納稅田園荒盡¶
　尚徴苗時挑野菜和根煑旋砍生柴帶葉燒(前雖見於/評論所載)¶
(事固不同/姑存其作)任是深山更深處也應無計避征徭八十衰¶
　公住破村村中牢落不堪論因供寨木無桑柘為&KR0039;郷¶
兵絶子孫還似平寜催賦稅未曾州縣略安存至今雞¶
<pb:KR4i0012_SBCK_024-4a>¶
　犬皆星散日落西山哭&KR0029;門(並同前)¶
内侍張繼常爲鎮戎軍鈐轄因題詩扵&KR0550;事曰夜聞磧外¶
　鈐聲苦曉&KR0234;城頭角調哀不是感恩心似鐡誰人肯向¶
　此中來&KR0071;常能讀書有識好談論知治體中間入内都¶
　知領郡(談&KR0080;)¶
翠㣲寺在&KR0784;山絶頂舊離宫也唐太宗避暑扵此后寺亦¶
廢有逰人題云翠㣲寺本翠㣲宫樓閣亭&KR0279;㡬十重天¶
　子不來僧又去樵夫時倒一株松¶
鍾謨建安人爲李璟奏表稱臣扵周孫晟遇害獨赦謨爲¶
　耀州司馬有詩與州將云翩翩歸盡塞垣鴻&KR0046;&KR0046;寒聞¶
　蟄戸&KR0393;渭北離愁春色裏江南家事戰塵中還同逐客¶
<pb:KR4i0012_SBCK_024-4b>¶
　紉蘭佩誰聴縲囚奏土風多謝賢侯振吾道免令搔首¶
泣途窮後盡江為界世宗召謨為衛尉卿放還國作詩¶
獻其畧云三年耀武群雄伏一日回鑾萬國春南北通¶
歡永無事謝恩歸去老陪臣世宗覧而恱之(並同前)¶
元厚之昔隨侍在荆南從學扵龍安寺僧舎後三十年以¶
龍圖閣帥荆州昔之老僧犹在一日訪舊齋而門徑池¶
䑓如昔悵感乆之因剏巨堂榜曰碧落題詩扵堂曰九¶
重侍從三明主四紀乾坤一老臣未㡬召還翰林叅熈¶
寜大政真可謂乾坤老臣也(古今詩話)¶
王播少逰&KR0045;州惠照寺木蘭院隨僧飯僧頗厭之後二紀¶
　出鎮廣陵因訪舊逰向書字巳為碧紗籠矣題二詩曰¶
<pb:KR4i0012_SBCK_024-5a>¶
　二十年前此院逰木蘭&KR0004;&KR0036;院初脩而今再到經行處¶
　&KR0035;老無花僧白頭上堂已了各西東慚愧闍&KR0058;飰後鍾¶
　二十年前塵撲面而今始得碧紗籠(古今詩話北夣&KR0200;/言載後篇叚文昌)¶
(題江陵/佛寺)¶
李翺尚書扵潭州席上有舞柘枝者顔色慘沮侍御殷堯¶
　藩即席贈詩曰姑蘇太守青蛾女流落長沙舞柘枝滿¶
坐綉衣皆不識可憐紅臉淚&KR0031;垂因問之乃蘇州韋中¶
　丞愛&KR0078;所生女也因相為之吁嘆即命更其舞衣扵賔¶
　榻中擇士嫁之舒元輿侍&KR0048;聞之贈李公詩曰湘江舞¶
　罷忽生悲便脫蠻靴出綘幃誰是蔡邕琴酒客魏公懐¶
舊嫁文&KR0078;(古今詩話)¶
<pb:KR4i0012_SBCK_024-5b>¶
杜甫開元中流竄秦越有秦州詩二十首其首叙曰有弟¶
皆覉旅無家問死生&KR0009;書多不逹况乃未休兵后殁衡¶
　州耒陽縣杜牧之常覧其集有詩曰杜詩韓筆愁來讀¶
　似倩麻姑癢處搔天外鳯凰誰得髓無人觧合續絃膠¶
羅&KR0046;題杜甫集曰楚水悠悠浸　亭楚南天地两無情忍¶
　敎孫武重泉下不見時人&KR0003;用兵(南部新書)¶
詩云昔日青樓對歌舞今日黄埃聚荆&KR0068;山川滿目泪沾¶
衣冨貴榮華能㡬時不見而今汾上水惟有年年秋鴈¶
飛李嶠作也明皇深賞之當時未有太白子羙故嶠軰¶
得稱雄爾意其遭罹世故不得不爾雨中聞鈴且猶涕¶
　下嶠詩可不如撼鈴也以此論工拙殆未可也(蘇公詩話)¶
<pb:KR4i0012_SBCK_024-6a>¶
李士元嘗爲僧逰&KR0004;有登單于䑓詩云悔上層樓望翻成¶
　極目愁路沿葱嶺去河背玉關流馬散眠沙磧兵閑&KR0029;¶
　戍樓殘陽三會角吹白旅人頭登華閣詩云亂後獨來¶
　登大閣凭闌舉目盡傷心長堤過雨行人少廢&KR0080;經秋¶
　草自深破落侯家通永巷蕭條宫&KR0035;接踈林総輸釋氏¶
　青蓮舘依舊重重布地金(雅言雜録)¶
張祐素藉詩名凢知巳者皆當世英儒故杜牧之云誰人¶
　得似張公子千首詩輕萬户侯祐有華清宫詩爲世&KR0001;¶
　稱云龍虎旌旗雨露飄鳯池歌㫁玉山遥明皇上馬太¶
　真去紅杏滿園香自銷(郡閣雅談)¶
李朱崖平泉莊佳景可愛洛中士人詫扵江遵遵有詩曰¶
<pb:KR4i0012_SBCK_024-6b>¶
　平泉風景好髙眠水色風光滿目前剛欲平他不平事¶
　至今惆悵滿南遷江過楊相宅有詩云&KR0029;伏從來事不¶
　遥無何平地起青霄纔到青霄却平地門對古槐空寂¶
　寥(唐賢抒情)¶
陳喬張俄重陽日登高于北山湖亭不奏聲樂因吟杜工¶
　部九日宴藍田崔氏莊詩其末句云明年此會知誰徤¶
　醉把茱茰仔細看員外&KR0048;趙宣父時亦在集感&KR0099;流涕¶
　者數四舉坐異之未㡬趙卒(南唐近事)¶
僖宗幸蜀有北省官(忘名)避地江左元昆扈蹕在蜀因&KR0009;¶
　詩曰渉江今日恨偏多援筆長吁欲柰何倘使淚流西¶
　去得便應添作錦江波后有朝士同在外地覩野花追¶
<pb:KR4i0012_SBCK_024-7a>¶
　思京師舊逰云曾過街西看牡丹牡丹纔謝便心䦨如¶
　今變作村園眼古子花開也喜歡(雜誌)¶
錢思公謫漢東作一曲曰城上風光鶯語亂城下烟波春¶
　拍岸緑楊芳艸㡬時休淚眼愁腸先巳㫁年年漸變成¶
　衰晚鸞鑑朱顔驚暗換昔年多病厭芳尊今日芳尊唯¶
　恐淺每歌之酒闌則泪下時後閣尚有一白髪&KR0078;乃鄧¶
　王俶歌鬟驚鴻也吾憶先王挽鐸中歌此聲相公其亡¶
　乎果斃扵隨鄧王舊曲曰帝郷烟雨鎖春愁故國山川¶
　空淚眼頗相&KR0011;(湘山野録)¶
胡汾不知何許人嘗&KR0046;廬山桑落洲一篇云莫問桑田事¶
　但看桑落洲數家新住處昔日大江流古岸摧將盡平¶
<pb:KR4i0012_SBCK_024-7b>¶
　沙長未休想應百年後人世更悠悠又月詩云輪中别¶
　有物光外更無空(摭言)¶
元和十三年進士陳標獻諸先軰詩曰春官南院院墻東¶
　暁色&KR0004;明月色紅文字一千重馬擁喜逢三十二人同¶
　眼看魚變辭凢水心逐鶯飛出瑞風莫恠雲泥從此别¶
　總曾惆悵去年中(同前)¶
余昔在錢唐一日晝寢寳山僧房起題其壁云七尺頑軀¶
　走世塵十圍便腹貯天真此中空洞渾無物何止容君¶
　數百人其后有數小子亦題名壁上見者乃謂余誚之¶
　也周伯仁所謂君者乃王茂宏之流豈此等軰㢤吾嘗¶
　作太白真賛云生平不識高將軍手汚吾足乃敢嗔吾¶
<pb:KR4i0012_SBCK_024-8a>¶
　今復此者欲使後之小人少知自揆也(百斛明珠)¶
僕在徐州王子立子敏皆舘扵官舎而蜀人張師厚來過¶
　二王方年少吹洞簫飲酒杏花下明年予謪黄州對月¶
　獨飲甞有詩云去年花落在徐州對月酣歌羙清夜今¶
　夜黄州見花&KR0036;小院閉門風露下盖憶與二王飲時也¶
　張師厚乆巳死今年子立復為古人哀㢤¶
予素不觧棋因獨逰廬山白觀&KR0026;中人皆闔户晝寝獨聞¶
　棋聲扵古松流水之間意欣然喜之自爾欲學然終不¶
　解也児子過乃粗能者儋守張中從之戯予亦隅坐竟¶
　日不以為厭也詩曰五老峯前白鶴遺址長松映庭風¶
　日清羙我時獨逰不逢一士誰為碁者户外屨二不聞¶
<pb:KR4i0012_SBCK_024-8b>¶
　人聲時聞落子紋枰坐對誰究此味空鉤意釣豈在魴¶
　鯉小児近道剥啄信指勝固欣然敗亦可喜優㢤㳺㢤¶
　&KR0147;以卒歲(並同前)¶
增修詩話總&KR0027;卷之二十四¶
<pb:KR4i0012_SBCK_024-9a>¶
#+PROPERTY: JUAN 24
#+PROPERTY: FILE SB04n0210-024增修詩話總龜後集-後卷二十四.
<pb:KR4i0012_SBCK_024-1a>¶
百家詩話總&KR0027;後集卷之二十四¶
　　用字門¶
子羙有同學少年多不賤小徑升堂舊不斜群仙不愁思¶
　夕&KR0463;来不近皆人所不敢用甚&KR0011;周禮凡師不功左傳¶
　仁而不武晋人聞有楚師師曠曰不害椘㱕而動不後¶
　才以易無字爾而語势頓壮(黄常明)¶
杜詩有用一字凡数十処不易者如縁江路熟俯青郊傲¶
　睨俯峭壁展席俯長流杖藜俯沙渚此&KR0022;俯要冲四顧¶
　俯層巔旄頭俯渊&KR0518;層䑓俯風渚㳺目俯大江汀檻俯¶
　鴛鴦其餘一字屢用若此&KR0011;多不可述(同上)¶
張文潜法雲懐無咎云獨覺欠此公或傳其生語文潜獨¶
<pb:KR4i0012_SBCK_024-1b>¶
　以欠字為得意然夣得送皇甫云&KR0025;兹洛陽杜吟咏欠¶
　書生楽天可怜閑氣味惟欠與君同得君更有無厭意¶
　猶恨尊前欠老劉退之云今者誠自幸所懐無一欠張¶
　何得意之有(同上)¶
賈島携新文謁韓愈云青竹未生翼一歩萬里道安得¶
　西北風身願變&KR0382;草可見急扵求師愈贈詩云家住幽¶
　都逺未識氣先感来㝷吾何能無殊嗜昌歜可見謙扵¶
　授業此皆島未儒服之時也洎愈教島為文遂弃浮屠¶
　學舉進士摭言載島初赴名塲扵馿上吟鳥宿池中&KR0035;¶
　僧&KR1201;月下門遇&KR0096;京尹韓吏部呵喝而不&KR0116;洎擁至馬¶
　前則曰&KR0082;作&KR1201;字又欲作推字神㳺詩府致冲大官愈¶
<pb:KR4i0012_SBCK_024-2a>¶
　曰作&KR1201;字佳矣是時島識韓巳乆矣使未相識愈豈肯¶
　教其作&KR0251;字&KR0088;(丹揚集)¶
凢聚落相近期某旦集交易閧然其名為虚栁云包飯趂¶
　虚人臨川云花間人語趂朝虚山谷葉褁塩同趂虚人¶
　集春&KR0188;好趂虚(黄常明)¶
數物以个謂食為喫甚近鄙俗獨杜屢用峽口驚&KR0400;聞一¶
　个两个黄&KR1378;鳴翠栁却遶井邉添个个送李校書云臨¶
　岐意頗切對酒不能吃樓頭吃酒樓下卧但使殘年飽¶
　吃飯梅熟許同朱老喫盖萹中大㮣奇特可以映帶者¶
　也坡云筆工傚諸&KR0081;散筆反不如嘗筆正如人學老杜¶
　詩但見其粗俗耳(同上)¶
<pb:KR4i0012_SBCK_024-2b>¶
野飯射麋新本名状郊居然左氏楚人致晋師晋人逐楚¶
　樂伯餘一矢糜射以獻又晋師及熒澤魏錡射糜以獻¶
　楚潘黨曰子有軍功無乃不給扵鮮皆飯扵野而射糜¶
　新事也又市喧宣近利亦止称東屯所居盖齊侯&KR0082;更¶
　晏子宅曰湫溢嚻麈晏子辭曰近市小人之利也市喧¶
　而近利事餘惟一两字暗貫經傳者可勝&KR0190;㢤(同上)¶
杜云南風作秋聲殺氣薄炎熾盖用易雷風相薄左氏寕¶
　我薄人無人薄我軍志先人有奪人之心薄之也(同上)¶
劉禹&KR0236;謫連州作畬田行云何處好畬田團&KR0475;縵山腹下¶
　種煖&KR0069;中乗陽拆芽孽又作竹枝辭云銀釧金&KR0107;来&KR0018;¶
　水長刀短笠去燒畬嘗覌辰沅亦然&KR0484;&KR0095;之民亦倍其¶
<pb:KR4i0012_SBCK_024-3a>¶
　劳而耕反鹵莽也夣淂蛮子&KR0084;云蛮貊鈎輈音蛮衣襴¶
　布熏狸掘沙䑕時莭祠盤瓠忽逄乗馬客恍若驚&KR0874;顧¶
　腰斧上高山意行無舊路賓客謫居朗州而五溪習俗¶
　盡得之矣(黄常明)¶
杜集多用經書語如車鄰鄰馬䔥䔥未嘗外入一字如天¶
　属尊尭典神功恊禹謨卿月升金掌王春度玉墀濟潭¶
　鱣潑潑春艸鹿&KR0687;&KR0687;皆渾然&KR0202;重如天陛赤墀植璧鳴¶
　玉法度森&KR0202;然後人不敢用者豈所造語膚淺不&KR0011;&KR0088;¶
(同上)¶
作詩在扵練字如老杜飛星過水白落月動沙虚是練中¶
　間一字地拆江㠶隠天清木葉聞是練末後一字酧李¶
<pb:KR4i0012_SBCK_024-3b>¶
　都督早春詩云紅入桃花嫩青㱕栁葉新若非入與㱕¶
　二字則與児童之詩何異(&KR0081;常之)¶
霄漢瞻佳士泥&KR0151;任此身只任字即人不到處自衆人必¶
　曰欵曰愧獨無心任之所謂視如浮雲不易其介者也¶
　&KR0071;云秋天正摇落回首大江濱不知大&KR0026;傲睨天地汪¶
　汪萬頃奚足云㢤¶
坡有白衣送酒舞渊明人有疑舞字太過者及覌&KR0067;信答¶
　王褒餉酒云未能扶畢卓&KR0057;足舞王戎盖有所本(黄常/明)¶
杜子羙西郊詩云無人兢来徃或云無人與来徃&KR0137;云無¶
　人覺来徃兢與皆常談&KR0116;字非子羙不能道也盖煬者¶
　避竈有道者之所驚舎者争席隠居者之所貴也(丹陽集)¶
<pb:KR4i0012_SBCK_024-4a>¶
舊賈浪仙抒思僧&KR0251;月下門或引推作推势遂冲尹莭世¶
　傳為羙談舊扵太學得江御史詩一軸有督人和詩云¶
　直饒煆煉經時序若是推&KR0251;捴可刪以是知雷同&KR0025;非¶
　善學也(䂬溪)¶
舊&KR0026;臨川集肯顧北山如慧約與公西崦&KR1263;莓苔嘗爱其¶
　&KR1263;字最有力後讀集當為&KR1263;青&KR0115;藥許隣人&KR1263;退之詩¶
　翁憔悴&KR1263;荒&KR0068;窖谿&KR1263;株橜子厚戒徒&KR1263;雲根雖一字之¶
　法不無所本(同上)¶
杜詩四韵并絶句味之皆&KR0116;字多以字字不閑故也他人¶
　雖長萹若無可讀正如賢人君子並處朝廷但一二相¶
　&KR0135;已號為得人若不能為有無者縦累千百軰蔑如也¶
<pb:KR4i0012_SBCK_024-4b>¶
秦少㳺雨砌堕危芳風軒納飛絮之&KR0011;李公擇以為謝家¶
　兄弟得意不能過也¶
潘邠老云七言詩第五字要響如返照入江飜石壁㱕雲¶
　擁&KR0035;失山村飜字失字是响字也五言詩第三字要响¶
　圓荷浮小葉細麦落䡖花浮字落字是响字也所謂响¶
　者致力處也予&KR0060;以為字字當活活則字字自响(吕氏)¶
(童䝉訓曰)¶
　　押韻門¶
孔毅夫雜記云退之詩好押狹韵累句以示工而不知重¶
　叠用韵之為病也双鳥詩押两韻字李花詩押两花字¶
　苕溪漁隠曰讀皇甫湜公安園池詩亦押两閑字日夜¶
<pb:KR4i0012_SBCK_024-5a>¶
　不得閑君子不可閑盖退之好重叠用韵以盡己之詩¶
　意不恤其為病也¶
學林新編云杜子羙飲中八仙&KR0084;曰知章騎馬似乗舩又¶
　曰天子呼来不上舩一曰眼花落井水底眠又曰長安¶
　市上酒家眠一曰汝陽三斗始朝天又曰舉觴白眼望¶
　青天一曰皎如玉&KR0035;臨風前又曰&KR0171;晋長齋綉佛前¶
　又曰脫㡌露頂王公前此&KR0084;三十二句而押二舩字二¶
　眠字二天字三前字近時論詩者曰此&KR0084;一首是八叚¶
　不嫌扵重用韵也某案子羙此&KR0084;以飲中八仙&KR0084;五¶
　字為題則是一&KR0084;也此&KR0084;首尾扵舡字韻中押未嘗¶
　移別韵則非分為八叚盖子羙古律詩重用韵者亦¶
<pb:KR4i0012_SBCK_024-5b>¶
　多况扵&KR0084;乎如园人送&KR0050;詩曰沈浮亂水王愛惜如芝¶
　艸又曰园人非故侯種此　何艸艸一篇押二艸字¶
　也上後园山脚詩曰蓐&KR0053;困用事元寘蔚彊梁又曰登¶
　高&KR0082;有徃蕩析川無梁一萹押二梁字也北征詩曰維¶
　時遇艱　朝野少暇日又曰老夫情懐&KR0086;嘔泄卧數日¶
　一篇押二日字蘷府詠懐詩曰雖云隔禮不敢墜周旋¶
　又曰淡交随聚散澤國遶囬旋一篇押二旋字也贈李¶
　八秘書詩曰事殊迎代邸喜異賞朱虚又曰風&KR0196;巫峽¶
　逺䑓榭楚宫虚一篇押二虚字也贈李邕詩曰放逐早¶
　聮翩低垂困炎厲又曰哀贈終消條㤙波延掲厲一篇¶
　押二厲字也贈汝陽王詩曰自多親棣萼誰敢問山陵¶
<pb:KR4i0012_SBCK_024-6a>¶
　又曰鴻寳全寕秘丹梯庻可陵一萹押二陵字也喜薛¶
　璩岑參迁官詩曰栖遲分半菽浩蕩逐浮萍又曰仰思¶
　調玉燭誰定握青萍一萹押二萍字也&KR0009;賈岳州&KR0202;巴州¶
　两閣老詩曰討胡愁李廣奉使待張騫又曰如公盡雄¶
　隽志必在騰騫一萹押二騫字也子羙詩如此&KR0011;甚多¶
　雖然子羙非剏意為此者盖有所本也按文選載古詩¶
　曰晨風懐苦心蟋蟀傷局促又曰音响一何悲絃急知¶
　柱促一萹押二促字也曹子建羙女萹曰明珠交玉体¶
　&KR0226;瑚間木難又曰佳人慕高義求賢良獨難一萹押¶
　二難字也謝靈運述祖徳詩曰叚生蕃魏國展季救魯¶
　人又曰外物辭所賞勵志故絶人一萹押二人字也又¶
<pb:KR4i0012_SBCK_024-6b>¶
　南圃詩曰樵隠俱在山由来事不同又曰賞心不可忘¶
　妙善冀能同一萹押二同字也又初去郡詩曰或可優¶
　貪兢豈足称逹生又曰畢娶&KR0011;尚子薄逰似邴生一萹¶
　押二生字也陸士衡擬古詩曰此思亦何思思君徽與¶
　音又曰驚飈褰反信㱕雲難寄音一萹押二音字又豫¶
　章行曰汎舟清川渚遥望江山隂又曰&KR0009;世将幾何日&KR0628;¶
　無停隂一萹押二隂字也阮嗣宗詠懐詩曰何當行路¶
　子磬折忘所歸又曰黄鵠㳺四海中路&KR0005;安㱕一萹押¶
　二㱕字江淹雜体詩曰韓公論賣藥梅生隠市門又曰¶
　太平多&KR0794;娛飛盖東都門一萹押二門字王仲宣&KR0025;軍¶
　詩曰連舫踰萬艘&KR0321;申千萬人又曰我有素餐責誠愧¶
<pb:KR4i0012_SBCK_024-7a>¶
　伐檀人一萹押二人字古人詩自有体格杜子羙亦傚古¶
　人之作耳韓退之贈張籍詩一萹押二更字二陽字又¶
　岳陽樓別竇司直詩押二向字又李花詩押二花字又¶
　&KR0031;鳥詩押二州字二頭字二秋字二休字又和盧&KR0048;中¶
　送盤谷子詩押二行字又示爽詩押二愁字又义魚詩¶
　押二銷字寄孟郊詩押二奥字此日足可惜詩押二光¶
　字白樂天渭村退居詩押二房字夣逰春詩押二行字¶
　&KR0009;元㣲之詩押二夷字出守杭州路次藍溪詩押二水¶
　字逰悟真寺詩押二&KR2492;字其餘詩人如此叠用韻者甚¶
　多不可具舉意到即押耳奚獨扵飲中八仙&KR0084;而致怪¶
　邪子瞻送江公詩曰　忽憶釣䑓㱕洗耳又曰亦念人¶
<pb:KR4i0012_SBCK_024-7b>¶
　生行樂耳自注曰二耳義不同故得重用盖子瞻自不¶
　必注¶
聖祖上自嫌名書如宫縣之縣者言架也若州縣之縣則¶
　別無他音嘗&KR0026;顔延之侍皇太子釋奠宴詩曰獻終襲¶
　吉&KR0048;宫廣宴堂設象筵庭宿金縣沈約侍宴詩曰囘銮¶
　獻爵摐金委奠肆士辨儀胥人掌縣二人押韵皆作州¶
　縣之縣用何&KR0088;沈佺期哭&KR0171;眉州詩云家愛方休杼皇¶
　慈更徹縣則當作平聲押(丹揚集)¶
劉禹錫嘉話詩云作詩押䪨湏要有出處近&KR0082;押一餳¶
　字六經中無此字唯周禮吹簫處注有此一字終不敢¶
押予按禹錫歴陽書事詩云湖魚香勝肉官酒重扵&KR0307;¶
<pb:KR4i0012_SBCK_024-8a>¶
　則何嘗按六經所出&KR0088;洛陽伽藍記載河東人劉白堕¶
善釀酒盛暑晒之曰中經旬不壊當時謂之鶴觴白堕¶
　乃人名子瞻詩云獨㸔紅渠傾白堕石林避暑録云若¶
　以白堕為酒則醋浸曹公湯燖右軍可也予按文選魏¶
　武帝短&KR0084;行云何以觧憂唯有杜康康亦作酒人而選¶
　詩遂以為酒用東坡豈祖是&KR0088;(䂬溪)¶
百家詩話總&KR0027;後集卷之二十四¶
<pb:KR4i0012_SBCK_024-8b>¶

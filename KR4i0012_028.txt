# -*- mode: mandoku-view; -*-
#+TITLE: 增修詩話總龜
#+DATE: 2015-09-11 23:29:37.342463
#+PROPERTY: ID KR4i0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 28
#+PROPERTY: FILE SB04n0209-028增修詩話總龜-前卷二十八.
<pb:KR4i0012_SBCK_028-1a>¶
增修詩話總龜卷之二十八　下集¶
　　　　　　　　　　　　龍　舒　阮一閱　編¶
皇　明　宗　室　月　囱　道人　刋¶
　　　　　　　　　　　　番　陽程珖　校¶
　　　故事門¶
章聖朝春月多召两府两制三舘扵後苑賞花釣魚賦詩¶
　自趙元昊背叛西陲用兵廢缺甚乆嘉祐末仁宗為¶
　脩故事群臣和御製詩是日㣲隂寒韓魏公時為首相¶
　和詩卒章云曾叅二十年前會今備台司得再陪時内¶
　侍都知任守忠常以滑稽侍上從容曰韓𤦺譏陛下¶
　仁宗愕然問其故守忠曰譏陛下逰宴太頻仁宗為¶
<pb:KR4i0012_SBCK_028-1b>¶
　之𥬇(閑居詩話)¶
唐制禮部&KR0048;中掌省中文翰謂之南宫舎人百日内須知¶
　制誥故王元之贈宋給事詩曰須知百日掌絲綸又謂¶
　員外&KR0048;&KR0550;為瑞錦窠&KR0550;前有大石諸州府送到廢印皆¶
　於石上碎之又祥瑞圖亦掌於員外&KR0550;令狐楚元和中¶
　任員外&KR0048;有詩曰移石㡬回敲廢印開箱何處送新圖¶
(春明退朝録)¶
北都郡守有過馬&KR0550;按唐韓渥詩云外使進鷹&KR0004;得按中¶
官過馬不教嘶注云上乗馬必令中官為馭以進謂之¶
　過馬旣乗之然後蹀&KR0604;嘶鳴也唐時方鎮亦效之乃有¶
　此名(同前)¶
<pb:KR4i0012_SBCK_028-2a>¶
世傳潘閬安鴻漸八才子啚皆䇿蹇重戴又王元之贈崔¶
　遵度及第未脫白詩云且留重戴士風多則國初舉子¶
　&KR0057;重戴矣(青箱雜記)¶
新進士放榜后翌日排光範門&KR0049;見宰相雖云排光範門¶
　其實排建福門集於四方舘昔有詩曰華陽觀裏鍾聲¶
　禁建福門前皷動時即其日也(南部新書)¶
張燕公守歲詩云竹爆好驚眠今人家祀畢始爆竹(雜記)¶
宋次道嘗為西都詩以野狐落對五鳯樓野狐落唐人名¶
　宫人所聚(同前)¶
曲江會先牒教坊請奏上御紫雲樓&KR0026;焉時或擬作樂則¶
　為之移日故曹松詩云追遊&KR0002;遇三清樂行從應妨一¶
<pb:KR4i0012_SBCK_028-2b>¶
　日春㫖下后人置&KR0013;袋例以圖障酒噐錢絹實其中逢¶
　花則飲故張籍詩云無人不借花間𪧐到處常携酒噐¶
　行其&KR0013;袋狀元録事同點檢缺一則罰金曲江之宴行¶
　市羅列長安街至半空公卿帥以其月選東床車馬駢¶
　闐莫可殫述(摭言)¶
韓定辭不知何許人為鎮州王鎔書記聘燕帥劉仁恭舍¶
　於賔舘令幕客馬郁延接馬有詩贈韓曰燧林芳艸綿¶
　綿思盡日相携渉䴡譙别后巏熬山上望羡君時復見¶
　王喬郁詩清䴡然意在試其學問韓即席答之曰崇霞¶
䑓上神仙客學辨痴龍藝最多盛徳好將銀管述䴡詞¶
堪與雪児歌座内諸賔靡不欽訝稱爲妙句然亦疑其¶
<pb:KR4i0012_SBCK_028-3a>¶
　銀筆之僻也他日都從容問韓以銀管雪児之事韓曰¶
　昔梁元帝為湘東王時好學著書嘗記録忠臣義士及¶
　文章之美者筆有三品以金銀雕餙或用斑竹為管忠¶
　孝全者以金管書之德行精粹者用銀管書之文章贍¶
　䴡者以斑竹管書之故湘東王之譽振於江表雪兒孝¶
　宻(或為/孝齊)之愛&KR0078;能歌舞每見賔僚文章有竒䴡中意者¶
　即付雪児叶音律以歌之又問痴龍出何處曰洛下有¶
　洞穴曾有人悞墜於其中因行數里漸明曠見有宫殿¶
　人物凢九䖏又有大羊羊髯有珠人取食之不知何所¶
　后出以問張華華曰此地仙九舘也大羊名曰痴龍耳¶
　定辭復問郁巏嶅之山當在何處郁曰此隋郡之近事¶
<pb:KR4i0012_SBCK_028-3b>¶
　何謙遜而下問由是两相恱服結交而去(百斛明珠)¶
世傳王子敬帖有黄柑三百顆之語此帖乃在劉季孫家¶
　景文死不知今在誰家矣&KR0330;蘇州有言書後欲題三百¶
　顆洞庭須待滿林霜盖蘇州亦見此帖也余亦嘗有詩¶
　與景文云君家子敬十六字氣壓鄴侯三萬籖劉季孫¶
　景文之子也慷&KR0099;竒士博學能詩僕薦之得隰州以殁¶
哀㢤嘗有詩&KR0009;僕曰四海共知霜𩯭滿重陽能挿菊花¶
無死之日家無一錢但有書三萬軸𦘕四百幅耳¶
退之詩曰百年未滿不得死且可勤買抛青春國史&KR0024;云¶
酒有郢之冨水烏程之&KR0002;下滎陽之土窟春冨平之石¶
凍春劍南之燒春杜子羙詩亦云聞道雲安麴米春裴¶
<pb:KR4i0012_SBCK_028-4a>¶
　鉶作傳竒記裴航事亦有酒名松醪春乃知唐人名酒¶
　多以春則抛青春亦必酒名也(並同前)¶
太祖問趙普男尊女卑何故男跪而女不跪群臣無對者¶
　惟王貽孫曰古者男女皆跪至唐則天時始拜而不跪¶
　太祖曰何以爲實貽孫曰古詩云長跪問故夫遂得振¶
　學譽(玉壺清話)¶
鷄鳴髙𣗳巔&KR0003;題辭曰雞爲精陽南方之𧰼離爲火精陽¶
　之象火陽精物炎上故陽出雞鳴以𩔖感也古詞云犬¶
　吠深巷中雞鳴髙樹顛(樂府集)¶
東飛百勞歌詩七月鳴鵙一曰勞鵙也東飛百勞西飛燕¶
　言其𩔖不同而飛翔特異無因以相逐故其詩曰春巳¶
<pb:KR4i0012_SBCK_028-4b>¶
暮花從風空留可憐與誰同¶
滄海雀風土記六月東南長風海魚化爲黄雀又禮記雀¶
　入大水化爲蛤故荀昶黄雀詩云空城舊侣絶滄海故¶
　交分¶
蘭&KR0002;生春陽感時而思君子也&KR0002;謂杜&KR0002;亦香草名左思¶
　三都賦曰其草則有杜&KR0002;蘅菊石蘭芷蕙&KR0037;下何&KR1758;&KR1758;¶
潘安仁笙賦云輟張女之哀彈流廣陵之清散詠桃園¶
　之夭夭歌&KR0037;下之纂纂歌曰&KR0037;下纂纂朱實纍纍宛¶
　其落矣化爲枯枝釋者謂之纂纂&KR0037;花也¶
西園㳺曹子建公醼詩云清夜逰西園飛盖相追随明月¶
澄清影列𪧐正參差(並同前)¶
<pb:KR4i0012_SBCK_028-5a>¶
京城街衢有金吾傳呼以禁夜行至正&KR0026;馬同上封事每¶
　街隅懸皷夜擊皷以止其行以備&KR0060;盗時人遂呼爲&KR1379;¶
&KR1379;皷有道人裴脩然雅有篇詠善書𦘕好酒嘗戯爲¶
　詞&KR0210;莫&KR1379;&KR1379;皷須傾滿滿盃金吾&KR0002;相問報道玉山頽¶
(古今詩話)¶
青州𨺚興寺殿前廡下西邉有木䑓䑓上以架懸二小皷¶
　相傳寺乃孟嘗君故宅皷乃集賔客食皷考究不然而¶
　皷南壁上有詩一絶云千載遺蹤&KR0197;皷樓不知誰是雍¶
　門周區區此飯徒爲爾唯有鳴雞■可酧不題姓名亦¶
　不知何謂¶
唐開元天寳間承平日乆世尚輕㣲多愛三花飾馬郭&KR0002;¶
<pb:KR4i0012_SBCK_028-5b>¶
　虚家藏貴戚閲馬啚中有三花馬蘇大叅家有韓幹𦘕¶
　三花御馬晏元獻家藏一𦘕虢國出行圖亦有三花馬¶
　三花者剪鬃爲三瓣白樂天詩云舞衣裁四葉馬鬛剪¶
　三花是也¶
淮南蜀江者維&KR0045;之地也或曰𫝑連蜀土或以産茶味如¶
　蜀茶云自蜀江之南有竹西亭脩竹踈翠后即禪智寺¶
　也竹西取杜牧之詩斜陽竹西路歌吹是&KR0045;州自蜀江¶
　以南景氣頓異北風至此遂絶¶
鄴中銅駝郷魏武帝立銅駞石犬各二古詩云石犬不可¶
　吠銅駝徒爾為¶
呉宫有香水溪俗云西施浴處人呼爲脂粉塘吳王宫人¶
<pb:KR4i0012_SBCK_028-6a>¶
　濯粧於此溪上源至今猶香古詩云安得香水泉濯&KR0048;¶
　&KR0109;上塵¶
蘭溪自黄州麻城出東南流入大江有水極清冷杜牧之¶
　詩云蘭溪春盡碧泱泱是也¶
磁湖鎮道士磯即西塞山也薛能詩有西塞長雲盡南湖¶
　片月斜正謂此處南湖臧質敗走南湖以荷自蔽即此¶
　地也¶
彈棋今人罕為之有譜一卷盖唐賢所爲其局方二尺中¶
　心髙如覆盂其巔爲小壺四角㣲起李商𨼆詩云玉作¶
　彈棋局中心最不平謂其中髙也樂天詩云彈棋局上¶
　事最妙是長斜謂抹角長斜一𤼵過半局今譜中具有¶
<pb:KR4i0012_SBCK_028-6b>¶
　此法柳子厚叙用二十四棊者即此謂也¶
神龍以來杏園燕後皆於慈恩寺塔下題名他時有將相¶
　則朱書之及第後知聞或遇未及第時題名字添前字¶
　故詩曰曾題名處添前字送出城人乞舊詩¶
湘潭縣唐興寺有劉夣得撰儼禪師碑孟賔于鄭谷詩湘¶
　水似伊水湘人如故人之句乃此寺前江流也¶
鸊鵜水鳥也其膏可以𡍼刀劍令不鏽爾雅注云膏玉瑩¶
劍續英華詩云鳥㗸苜蓿葉劍瑩鸊鵜膏是也¶
周禮四時變火春取榆柳之火夏取&KR0037;杏之火唐詩惟春¶
　取榆柳之火以賜近臣戚里之家故韓翃有曰日暮漢¶
宫傳蠟燭青烟散入五侯家之句¶
<pb:KR4i0012_SBCK_028-7a>¶
章聖嘗宴群臣扵太清樓忽問市店酒有佳者否中貴人¶
　對唯南仁和酒佳亟令沽賜群臣又問近臣曰唐時酒¶
　每升價㡬何無有對者唯丁晋公奏曰唐時酒每升三¶
　十錢章聖曰何以知之晋公曰臣嘗記杜甫詩曰速來¶
　相就飲一斗恰有三百青銅錢章聖大喜曰杜甫詩自¶
　可爲一代之史¶
禮部貢院試進士設香案于階前試官與舉人對拜此唐¶
　故事也列坐設位供帳亦盛乃具茶湯至於試學究則¶
　撤去㡩幕亦無茶湯渇則飲硯水皆黔其吻非固困之¶
　盖防毡幕中藏文字供應人傳經義爾故事爲之防歐¶
　陽文忠公詩云焚香答進士撤幕待經生(並同前)¶
<pb:KR4i0012_SBCK_028-7b>¶
　　　詩病門¶
王靖學蘇子羙作壯語曰欲徃海上吞鯨鯢又近有士人¶
　好爲怪語詩云比劉和尚小師畢逹&KR0057;卑劉貢父曰此¶
　乃番僧名&KR0197;也又盧延遜吊陳亾將詩云自是碙砂發¶
　非干礉石傷牒多身上字盌大背邉瘡此乃打脊詩也¶
　如金同丁銀花合之𩔖皆語忌爾作詩冝以爲戒(詩史)¶
詩有語病當避之劉子儀嘗贈人云惠和官尚小師逹禄¶
　須干全用故事取孟子所謂柳下惠不卑小官仲尼曰¶
　師也逹子張學干禄或有冩此二句减去官字示人曰¶
是畨僧逹禄須干見者大𥬇此偶自諧合無如輕薄子¶
非刀筆過也(古今詩話)¶
<pb:KR4i0012_SBCK_028-8a>¶
蔡居厚詩史不言劉子儀而謂劉貢父以為畨僧名論語¶
　只有師也過逹恐是過字章孝標登第後&KR0009;淮南李¶
　紳相詩曰及第全勝十改官金湯鍍了出長安馬頭漸¶
　入&KR0045;州路爲報時人洗眼看李答曰假金方用真金鍍¶
　&KR0002;是真金不鍍金十載長安得第一何須空腹用髙心¶
聖俞嘗云詩句義理雖通語渉淺俗而可𥬇者亦其病也¶
　如有贈漁父一聮云眼前不見市朝事耳畔唯聞風雨¶
　聲&KR0003;者云病肝　風如盡日覔不得有時還自來本謂¶
　詩之好句難得耳&KR0003;者云此是人家失猫児人以為𥬇¶
(歐公詩話)¶
進士黄可字不可深扵雅道詩句中多好用驢字如獻高¶
<pb:KR4i0012_SBCK_028-8b>¶
　侍&KR0048;云天上傳將五馬賦門前迎得跨驢賔之𩔖¶
昵昵児女語恩怨相爾汝劃然變軒昻勇士赴敵&KR0163;此¶
　退之𦗟頴琴詩歐陽文忠嘗問僕琴詩何者最佳余以¶
　此答之公言此詩最竒䴡然自是聴琵琶詩非琴詩余¶
　退而作𦗟杭僧惟賢琴詩云大絃春温和旦平小絃㢘¶
　折亮以清平生不識宫與角但𦗟牛鳴盎中雉登木門¶
　前剥琢誰叩門山僧未閑君勿嗔歸家且覔千斛水净¶
　洗從前筝笛耳詩成欲&KR0009;公而薨至今以為恨(紀詩)¶
邯鄲公周陵詩曰&KR0138;及春髙𪔂祚移舒王詩云春高𪔂祚¶
　不成詩¶
詩人貪求好句而理有不通亦語病也如䄂中諌草朝天¶
<pb:KR4i0012_SBCK_028-9a>¶
　去頭上宫花侍宴歸誠爲佳句矣但進諌必以章䟽無¶
　用藁之理唐人有云姑蘇䑓下寒山寺半夜鍾聲到客¶
　船&KR0003;者亦云句則佳矣其如三更不是撞鍾時如賈島¶
　哭僧云冩留行道影焚却坐禪身時謂之燒殺活和尚¶
　此&KR0057;可𥬇&KR0002;歩隨青山影坐學白塔骨又獨行潭裏影¶
　數息𣗳邉身皆是島詩何精粗頓異(歐陽詩話)¶
西頭供奉官錢昭度曾咏方池詩云東道主人心匠巧鑿¶
　開方石貯漣漪夜深却&KR0013;寒星映恰似仙翁一局棋有¶
　輕薄子見而𥬇曰此正謂一局黒全輸也遯齋閒覧¶
增修詩話總龜卷之二十八¶
<pb:KR4i0012_SBCK_028-9b>¶
#+PROPERTY: JUAN 28
#+PROPERTY: FILE SB04n0210-028增修詩話總龜後集-後卷二十八.
<pb:KR4i0012_SBCK_028-1a>¶
　百家詩話總龜後集卷之二十八¶
　　　詠物門¶
歐陽文忠公極賞林和靖踈影横斜水清淺暗香浮動¶
　月黄昏之句而不知和靖别有詠梅一聮云雪後園林¶
　&KR0379;半𣗳水邉籬落忽横枝似勝前句不知文忠何縁弃¶
　此而賞彼文章大槩亦如女色好𢙣止繋扵人苕溪漁¶
　隠曰王直方又愛和靖池水倒窺踈影動屋簷斜入一枝¶
　低以謂此句扵前所称真可處伯仲之間余&KR0026;此句略¶
　無佳處直方何為喜之真所謂一蠏不如一蠏也(山谷)¶
為詩當飽參然後臭味乃同雖為大宗匠者亦然月&KR0026;横¶
　枝之語乃何遜之妙處也自林和靖一參之後參之者¶
<pb:KR4i0012_SBCK_028-1b>¶
　甚多(雪浪斎日記)¶
唐人牡丹詩云紅開西子粧樓暁翠掲麻姑水殿春若改¶
　春作秋全是蓮花詩林和靖梅花詩云踈影横斜水清¶
　淺暗香浮動月黄昏近似野薔&KR0340;也(陳輔之詩話)¶
凢詠梅多詠白而荆公詩獨云&KR0161;撚黄金危&KR0082;堕&KR0926;團紅¶
　臘巧能粧不惟造語巧䴡可謂能道人不到處矣又東¶
　坡詠梅一句云竹外一枝斜更好語雖平易然頗得梅¶
　之幽獨閑静之趣凡詩之詠物雖平淡巧䴡不同要能¶
　以随意造語爲主公後復有詩云遥知不是雪爲肯暗¶
　香耒盖取&KR0171;子卿云只言花似雪不悟暗香来之意公¶
　在金陵又有和徐仲顰文字韵梅詩二首東坡在嶺&KR0047;¶
<pb:KR4i0012_SBCK_028-2a>¶
　有暾字韵梅詩三首皆韵險而語工非大手筆不能到¶
　也(遯斎閑覧)¶
馹使前時走馬回北人初識越人梅清香莫把酴醾比只¶
　欠溪邉月下杯此梅二丈京師逄賣梅花絶句吾随後¶
　軰犹及與之周旋覧其親書如見其抵掌談𥬇也(東坡)¶
韓持國雖刚果特立風莭凛然而情致風流絶出時軰許¶
　昌崔象之侍&KR0048;舊第今為杜君章所有庍後小亭僅丈¶
　餘有海棠两株持國毎花開輒載酒日飲其下竟謝而¶
　去&KR0010;以為常至今故吏猶能言之余嘗扵小亭柱間得¶
　公二絶句其一云濯錦江頭千萬枝當年未觧惜芳菲¶
　而今得向君家見不怕春寒雨&KR0668;衣尚可想見當時氣¶
<pb:KR4i0012_SBCK_028-2b>¶
　味韓忠獻公嘗帥蜀持國兄弟皆侍行尚少故前句云¶
　尔其二云長條無風亦自動柔艶着雨更相冝漫其後¶
　句苕溪漁隠曰鄭谷海棠詩云穠䴡最冝新着雨妖嬈¶
　全在&KR0082;開時前軰以謂此两句&KR0003;盡海棠好處今持&KR0038;¶
　柔艶着雨更相冝之句乃用鄭谷語也至扵東坡作此¶
　詩則詞格超逸不復蹈襲前人其詩有嬀然一𥬇竹篱¶
　間桃李漫山捴粗俗自然冨貴出天姿不待金&KR1083;薦華¶
　屋朱唇得酒暈生臉翠䄂卷紗紅映肉林深霧暗曉光¶
　遲日煖風輕春睡足雨中有泪亦悽愴月下無人更清¶
　淑元豊間東坡謫黄州寓定惠院院之東小山上有海¶
　棠一株特繁茂每歳盛開時必為携客置酒巳五醉其¶
<pb:KR4i0012_SBCK_028-3a>¶
　下矣故作此長萹平生喜為人冩盖人間刋石者自有¶
　五六本云軾平生得意詩也(石林詩話)¶
隱居詩話云吕士𨺚知宣州好以事笞官妓妓皆&KR0082;迯去¶
　而　也㑹杭州有一妓到宣其色藝可取士𨺚喜之¶
　留之使不去一日郡妓復犯小過士𨺚又欲笞之妓泣¶
　訴曰某不敢辭罪但恐杭妓不能安也士𨺚愍而捨之¶
　聖俞因作莫打鴨一萹曰莫打鴨打鴨驚鴛鴦鴛鴦¶
　新向池北落不比孤洲老秃鶬秃鶬尚&KR0082;逺飛去何况鴛¶
　鴦羽翼長盖謂此也¶
詠物詩不待分明&KR0003;盡只彷彿形容便見妙處如魯直酴¶
　醿詩云露&KR0668;何郎試湯餅日烘荀令炷爐香義山雨詩¶
<pb:KR4i0012_SBCK_028-3b>¶
　云摵摵度𤓰園依依傍水軒此不待&KR0003;雨自然知是雨¶
　也後来魯直無巳諸人多用此体(吕氏童䝉訓)¶
苕溪漁隠曰裴璘詠白牡丹詩云長安豪貴惜春殘争¶
　賞先開紫牡丹别有玉杯承露冷無人起就月中㸔時¶
　稱絶唱以余&KR0026;之語句凢近不若胡武平詠白牡丹詩¶
　云璧堂月冷難成寐翠幄風多不柰寒其語意清勝過¶
　裴璘逺矣如皮日休詠白蓮詩云無情有恨何人見月¶
冷風清&KR0082;堕時若移作詠白牡丹詩有何不可深更清¶
　切耳曼卿詠小桃二絶句云生色深紅綬𢃄長宫簾寒¶
　在井欄香母家升上瑶池品先得春風一面粧本分桃¶
　花寒食前小桃長是上春天二喬二趙俱傾&KR0038;女弟嬌¶
<pb:KR4i0012_SBCK_028-4a>¶
　彊意自先其模冩命意豈不佳㢤¶
王直方詩話云或有称詠松句云影摇千尺龍蛇動聲撼¶
　半天風雨寒者一僧在坐曰未若雲影亂鋪地濤聲¶
　寒在空或以語聖俞聖俞曰言蕳而意不遺當以僧¶
　語為優¶
百家詩話總龜後集卷之二十八¶
<pb:KR4i0012_SBCK_028-4b>¶

# -*- mode: mandoku-view; -*-
#+TITLE: 增修詩話總龜
#+DATE: 2015-09-11 23:29:37.383030
#+PROPERTY: ID KR4i0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 29
#+PROPERTY: FILE SB04n0209-029增修詩話總龜-前卷二十九.
<pb:KR4i0012_SBCK_029-1a>¶
增修詩話總龜卷之二十九¶
　　　詩累門¶
隋煬帝善屬文不欲人出其右薛道衡由是得罪後因事¶
　誅之曰更能作空梁燕落泥否嘗為燕歌行文士皆和¶
　之著作&KR0048;王胄獨不和焉每銜之終坐此見害而誦其¶
　警句曰庭草無人隨意緑復能作此邪(小&KR0003;舊聞)¶
劉禹錫自屯田員外&KR0048;左遷𪔂州司馬凡十年始召還方¶
　春贈看花者云紫陌紅塵拂面來無人不道看花回玄¶
　都觀裏桃千𣗳盡是劉&KR0048;去後栽不日傳於都下好事¶
　白執政誣其怨憤他日見時宰與坐慰勞乆之旣而曰¶
　近日新詩未免爲累不數月遷連州刺史其自叙云貞¶
<pb:KR4i0012_SBCK_029-1b>¶
　元二十一年春余為屯田員外&KR0048;時玄都觀未花是歲¶
　牧州至荆南又貶𪔂州司馬居外十年召至京師人言¶
　有道士手植仙桃滿觀盛開遂有前篇以識一時之事¶
　旣出牧十四年始為主客&KR0048;中重逰是觀再書二十八¶
　字以俟後逰時元和二年三月也百畆亭中半是苔桃¶
　花開盡菜花開種桃道士今何在前度劉&KR0048;去又來(古)¶
(今詩話)¶
唐左司&KR0048;中喬知之有婢名窈娘藝絶當時武延嗣聞之¶
　欲一見旣見即留之無復還知之痛憤因為詩賂閽者¶
　以逹窈娘窈娘繫於裙帶赴井而死延嗣見詩酷吏誣¶
　䧟知之破其家詩曰石家金谷重新聲明珠百顆買娉¶
<pb:KR4i0012_SBCK_029-2a>¶
　婷昔日可憐公自許此時歌舞得人憎窈娘答曰公家¶
　閨閣不曾關好將歌舞借人看冨貴英雄非分理驕奢¶
𫝑力横相干别公此去終不忍徒勞掩袂傷紅粉百年¶
　離别在髙樓一代紅顔爲君盡載初元年三月也四月¶
　下獄死(同前)¶
宣宗好文嘗賦詩有金歩揺未能對令温&KR0302;卿(即廷/筠也)續之¶
　&KR0302;卿以玉跳脫應之宣宗令以甲科處之為令狐綯所¶
　沮除方城尉綯曾問其事扵&KR0302;&KR0302;曰出南華真經非僻¶
　書也冀相公爕理之暇時冝覧古綯怒甚後&KR0302;有詩曰¶
　悔讀南華第二篇之句(南部新書)¶
北夣𤨏言廷筠事甚詳此獨載玉跳脫事又𤨏言以跳為¶
<pb:KR4i0012_SBCK_029-2b>¶
　條與此不同南華真經無玉跳脫事不知當時何所㨿¶
　也¶
劉希夷詩曰年年歲歲花相似歲歲年年人不同其舅宋¶
　之問苦愛此两句知其未乏傳人懇乞許而不與之問¶
　怒以土袋壓殺之宋不得其死亦其報也(並同前)¶
薛令之閩之長溪人嘗爲右庻子時開元東宫官僚清冷¶
　令之作詩題于壁曰朝日上團團照見先生盤盤中何¶
　所有苜蓿長䦨干飯澁匙難綰羮稀筯易寛無以謀¶
朝夕何由保歲寒明皇行東宫見之題於其傍曰啄木¶
觜距長鳯凰毛羽短&KR0002;嫌松桂寒任逐桑榆煖遂謝¶
病歸(古今詩話)¶
<pb:KR4i0012_SBCK_029-3a>¶
南唐徐融夜𪧐金山詩云維船分蟻照江市聚蠅聲烈祖¶
　姓嚴忌宋齊丘譛之以竹籠沉于京口¶
開元間禁中初重木芍藥植扵興慶池東沉香亭會花盛¶
　開明皇乗照夜駒妃子歩輦從之詔選梨園弟子中&KR0057;¶
　者得樂十六色李龜年以歌擅一時之名手擅捧板押¶
　衆前樂將歌明皇曰賞名花對妃子焉用舊詞&KR0205;命李¶
　龜年持金花牋賜李白立進清平調詞三章白承詔尚¶
　苦𪧐醒遂賦詞其一曰雲想衣裳花想容清風拂檻露¶
　華穠&KR0002;非群玉山頭見定向瑶䑓月下逢其二曰一枝¶
　紅艶露凝香雲雨巫山枉㫁腸借問漢宫誰第一可憐¶
　飛燕𠋣新粧其三曰名花傾國两相歡常得君王帶𥬇¶
<pb:KR4i0012_SBCK_029-3b>¶
　看解釋春風無限恨沉香亭北𠋣䦨干龜年遂以調進¶
　令梨園弟子歌之太真妃持七寳盃酌西梁州葡萄酒¶
　𥬇領歌意明皇因調玉笛𠋣曲遲其聲以媚太真妃自¶
　是顧白&KR0057;異於諸學士然髙力士終以脫靴為耻異日¶
　太真妃重吟前詞力士曰始謂太真妃怨白入骨髓翻¶
拳拳如是&KR0088;太真妃因驚曰何翰林學士能辱人如此¶
　力士曰以妃子比飛燕賤之甚矣太真妃頗深然之明¶
皇欲三命白官卒為宫中所沮而止¶
孟浩然逰京師張九齡王維雅稱道之維因邀入内省俄¶
　而明皇至浩然匿床下維以實對帝喜曰聞其人矣而¶
　未之見也何懼而匿詔出問所爲詩浩然自誦云不才¶
<pb:KR4i0012_SBCK_029-4a>¶
　明主棄明皇曰卿自不求仕非朕棄卿也柰何誣我因¶
　放還(並同前)¶
孟浩然曾謁華山李相不遇因留一絶而去曰老夫三日¶
　門前立朱箔銀屏晝不開詩卷却抛書袋内譬如閑看¶
　華山來一日明皇召李對&KR0003;及浩然事對曰見在臣&KR0059;¶
　第急召俾口進佳句孟誦北闕休上書南山歸舊廬不¶
　才明主棄多病故人踈明皇不恱曰未嘗見浩然進書¶
　朝廷退黜何不云氣蒸雲夢澤波動岳陽城由此不遇¶
　與前所言及摭言稍異又北夣𤨏言載元宗謂浩然何¶
　不道氣蒸雲夣澤波動岳陽城由是不遇於布衣¶
襄陽詩人孟浩然開元中頗爲王右丞所知有㣲雲淡河¶
<pb:KR4i0012_SBCK_029-4b>¶
　漢踈雨滳梧桐之句右丞擊節賞之維侍金鑾殿一日¶
　召之商較古今風雅忽遇明皇幸維所浩然錯愕伏床¶
　下維不敢𨼆奏聞明皇欣然曰素聞其人因得召見卿¶
　將何詩來否浩然曰偶不將來奉詔念詩曰北闕休上¶
　書南山歸舊閭不才明主棄多病故人踈明皇憮然曰¶
　朕未曾棄人自是卿不求進柰何有此作因命歸終南山¶
唐宣宗索趙嘏詩其卷首有題秦詩云徒知六國隨斤斧¶
莫有群儒定是非宣宗不恱(北夣𤨏言)¶
　　　正訛門¶
宋謝眺詩云芳洲採杜&KR0002;正觀中醫局求杜&KR0002;度攴&KR0048;乃¶
　下坊州令貢州司判報云不出杜&KR0002;應由謝眺詩悮也¶
<pb:KR4i0012_SBCK_029-5a>¶
　太宗聞之大𥬇判司改雍州司法度攴&KR0048;免官(小&KR0003;舊聞)¶
張安道云江鄰㡬言孟郊死葬北邙山非退之詩也賀家¶
　湖上天花寺一一僧窓向水開不用閉門防俗客愛閒¶
　能有㡬人來此呉文靖詩也(詩史)¶
灔澦歌水經云白帝山城門西江有孤石冬出二十餘丈¶
　夏即没去郡二十里有瞿塘湍言灔澦石與城郭門外¶
　石潜通蜀人徃燒火伏時則灔澦邉沸王濬平呉&KR0057;作¶
　預石今訛曰灔澦瞿塘湍水急諺曰灔澦大如馬瞿塘¶
　不可下(古今詩話)¶
老杜有杜日两篇其一曰尚想東方朔詼諧割肉歸然而¶
　漢書所載事乃伏日(直方詩話)¶
<pb:KR4i0012_SBCK_029-5b>¶
山谷云老杜長鑱短鑱白木柄我生托此以為命黄獨無¶
　苗山雪盛短衣數挽不揜脛徃時儒者不解黄獨義改¶
　爲黄精學者承之以余攷之盖黄獨是也本草諸魁注¶
　黄獨肉白黄色漢人蒸食之江東謂之土芋余求之江¶
　西江西謂之土卵蒸煑食之𩔖芋魁也¶
老杜家諱閑而詩中有云翩翩戯蝶閑過幔或云恐傳者¶
　謬又有宴王使君宅詩云汎愛憐霜𩯭留歡卜夜閑¶
余以為當以閑為正臨文恐自不以爲避也¶
老杜送賈閣老出守汝州云雲山紫邏深世之注云邏塞¶
　也取巡邏之義而余觀九域圖乃云汝州有紫邏山¶
京師人呼大夫為大斧呼承制為承池盖語訛也有入戯¶
<pb:KR4i0012_SBCK_029-6a>¶
　為句云大夫何嘗斧承制豈當池(或云不當池)¶
舊以王維有詩名而好取人章句如行到水窮處坐看雲¶
　起時乃英華集詩也漠漠水田飛白鷺隂隂夏木囀黄¶
　&KR1378;乃李嘉祐詩也余以為有摩詰之才則不可然是剽¶
　&KR0060;之雄耳¶
劉貢父作詩話稱杜甫云功曹非復漢蕭何按光武謂鄧¶
　禹何以不&KR0122;功曹謂曹叅嘗為功曹云鄼侯非也雍丘¶
　江子載云高祖紀何為主吏孟康曰主吏功曹也貢父¶
　之言過矣¶
貢父又云白樂天詩云請錢不早朝請作平聲唐人語也¶
　江子載亦云顔師古注漢書請或音才性反或不音唐¶
<pb:KR4i0012_SBCK_029-6b>¶
或以請作平聲悮矣¶
舒王集中有落星寺詩其末云勝槩惟詩可収拾不才羞¶
　作等閑來落星寺在彭蠡湖中劉咸臨嘗親見寺僧言¶
　㓜時目覩閩中章傳道作此詩其前六句皆同其末云¶
勝槩詩人盡収拾可憐蘇石不曾來蘇石謂子羙并曼¶
　卿也後人愛其詩者改末句作舒王詩傳之遂使一篇¶
　之意不完其體與舒王所作詩語不同也(並同前)¶
荘子曰野馬也塵埃也乃是两物古人謂野馬塵埃呉融¶
　賦曰動梁間之野馬韓渥詩云牕裏日光飛野馬恐不¶
　然野馬乃田間逰氣逺望如群馬又如水浪佛書謂如¶
熱時野馬陽熖即此物也(古今詩話)¶
<pb:KR4i0012_SBCK_029-7a>¶
章聖朝試天德清明賦有閩士破題云天道如何仰之彌¶
　高(讀作歌)會考試者亦閩人遂中選又荆南士人今雪¶
　詩用先字韻其末句云十二峰前旋旋添(添作天)¶
守郡謂之建麾盖用顔延年一麾乃出守之句不知其悞¶
　也延年謂一麾之麾如武王右秉白旄以麾之麾耳延¶
　年贈始平詩云屢薦不入官一麾乃出守謂山濤薦咸¶
　為吏部&KR0048;三上而武帝不用其後一擠遂出始平故有¶
　此句延年&KR0013;擯以此自托爾後杜牧之爲登樂逰原詩¶
　云擬把一麾江海去樂逰原上望昭陵遂為故事¶
今人不用厮字唐人作斯音五代時作入聲陶榖詩云尖¶
　簷帽子卑凢厮是也樂天又云金屑琵琶槽雪擺胡騰¶
<pb:KR4i0012_SBCK_029-7b>¶
　琵琶胡語與今人同¶
少陵詩云皂鵰寒始急白公歌云千呼萬喚始出來皆以¶
　為語病其實不然事之終始則音上聲有所𪧐留則音¶
　去聲二公詩非語病也¶
宋景文言大孤山以孤獨為字有廟在江壖乃為婦人形¶
　陳蕳夫留詩曰山稱孤獨字廟塑女&KR0048;形過客須知誤¶
　行人尚乞靈時稱佳句¶
羊愔太山人甞逰阮&KR0048;亭崕下有篆字詩刻石世傳漢阮¶
肇所書驗之乃李陽氷爲緒雲令時逰此亭題耳詩云¶
　阮客家何在仙雲洞口横人間不到處今日此中行¶
杜少陵詩云家家飬烏&KR0017;頓頓食黄魚&KR0003;者謂䕫峽間¶
<pb:KR4i0012_SBCK_029-8a>¶
有&KR0017;户乃夷人也不聞有烏&KR0017;盖蜀人臨水居者皆飬¶
鸕鷀繩繫其頸使捕魚得魚則倒持出之至今如此¶
詩家用也字本皆音夜杜詩云清絶也元禎云也向&KR0268;恩¶
　寺裏㳺今人讀為如字非也張端為河南司録府當祭¶
　社買猪呈尹猪走入端家即取殺之吏以白尹尹召端¶
　問端對按律云猪夜入人家主人登時殺之勿論尹大¶
　𥬇令别市猪(並同前)¶
歐陽公記陶榖詩末厥兵不暁其意余謂今人呼秃尾犬¶
　為厥尾衣之短者亦呼為厥然則此兵正謂其末賤耳¶
　今人不以末厥相連言之其義則是也不然則不可對¶
　卑凢厮(貢父詩話)¶
<pb:KR4i0012_SBCK_029-8b>¶
世人語虚偽者為何樓似汎濫之名其實不然國初京師¶
　有何家樓其下所賣物皆汚濫者故人以此目之樓巳¶
　廢語尚在也俳優人言河市樂人&KR0003;者謂石駙馬在南¶
　都其家樂甚盛詆誚南河市中樂人故得此名其不然¶
　唐元和時燕呉行紀巳有河市字大抵不𨽻軍中有河¶
　市者散樂名也又人謂事之陳乆者為賛本五代時¶
有馬賛者為使府幕官其人魯戇有所聞見他人巳熟¶
　而巳方為新竒而道之時人見有言事之陳者皆號賛云¶
薛簡肅公尹開封以嚴為治謂之薛出油其後牧成都歳¶
　豐人樂其俗與之逰作春逰好十首自&KR0197;薛春逰欲換¶
　前稱也(並同前)¶
<pb:KR4i0012_SBCK_029-9a>¶
李文正進永昌陵挽辭云奠玉五廻朝上帝御樓三度納¶
　降王當時群臣皆進惟文正詞最為首出所謂三降王¶
　者廣南劉鋹西蜀孟昶江南李煜也五朝上帝則誤矣¶
　建𨺚盡四年明年初郊改乾德至六年再郊改元開寳¶
　五年又郊而不改元九年己平江南四月大雩告謝扵¶
　西京欲盖執玉祀天者實四也當時人必繆傳者誤為¶
　五耳(歐公詩話)¶
古詩云䄂中有短歌欲&KR0009;𩀱飛燕意以燕春來秋去自可¶
　&KR0009;書故寓言尔今人馴養家鴿携在外數千里輙能還¶
　家蜀人以事至京師者以鴿&KR0009;書不旬日而逹賈人舶¶
　船浮海亦以鴿&KR0009;書皆非虚言也陸機使黄耳&KR0009;書此¶
<pb:KR4i0012_SBCK_029-9b>¶
　殆不然自洛至呉更厯江淮犬何能濟必從舟楫而渡¶
　犬又豈能諭意扵渉人或者謂陸機有奴名黄耳因此¶
　爲狗也(貢父詩話)¶
淮南張佖知舉進士試天雞弄和風佖但以文選中詩句¶
　爲題未甞詳究也有進士白試官云爾雅　天雞䮧天¶
　雞天雞有二未知孰是佖大驚不能對亟取爾雅檢釋¶
　䖝有　天雞小䖝黒身赤頭一名莎雞一名樗雞釋鳥¶
　有䮧天雞赤羽逸周書曰文䮧&KR0002;彩雞成王時蜀人獻¶
　之江東士人深於學問有如此者(談苑)¶
李白戯杜甫云借問别來太痩生只爲從前作詩苦太痩¶
　生唐人語也至今&KR0057;以生爲語助所謂可憐生作么生¶
<pb:KR4i0012_SBCK_029-10a>¶
　何似生之𩔖是也陶穀有詩云尖簷帽子卑凢厮短靿¶
　靴兒末厥生亦當時語也余天章景祐間巳聞此語時¶
　陶公卒未乆人莫曉其義王元叔慱學多聞最為多識¶
　亦不知爲何語也記之必有知之者(歐陽詩話貢父謂未厥/兵今謂未厥生姑存之)¶
延州五城&KR0003;者以謂舊有東西二城夾河對立高方典郡¶
　始展東西北三城予讀杜詩云五城何迢迢迢迢隔河¶
　水延州秦北門山川猶可恃乃知天寳間巳有五城也(筆/談)¶
茶芽古謂之雀舌麥顆取其至嫩也余謂茶之羙者其質¶
　素良而所植之土又羙則新芽一發便長寸餘其細如¶
　針惟芽長為上品以其質榦土力皆有餘也如雀舌麥¶
　顆極下材耳乃北人不識誤爲品題予山居有茶崘為¶
<pb:KR4i0012_SBCK_029-10b>¶
　茶崘詩曰誰把嫩香名雀舌定知北客未曾嘗不知靈¶
　草天然異一夜風吹一寸長(同前)¶
司馬君實嘗論九旗之名旗與旂相近緩急何以區别小¶
雅庭燎夜向晨言&KR0026;其旂左傳尾伏辰取虢之旂當為¶
芹音耳關中人言清濁之清則不改言丹青之青為萋¶
　又以中為蒸䖝為塵不知旂本是芹亦𨵿中人語轉丹¶
青之言萋也五方之人語言&KR0002;是者多閩人以高為歌¶
荆楚以雞為斤文士作歌詩亦多不悟也向丞相敏中¶
　知長安不敢賣蒸餅云觸諱盖關中人以中為蒸也(貢)¶
(父詩話)¶
増修詩話總龜卷之廿九¶
#+PROPERTY: JUAN 29
#+PROPERTY: FILE SB04n0210-029增修詩話總龜後集-後卷二十九.
<pb:KR4i0012_SBCK_029-1a>¶
百家詩話總龜後集卷之二十九¶
　　詠茶門¶
庫部林&KR0048;中&KR0003;建州上春採茶時茶園人無數撃皷聲¶
　聞數里然一園中&KR0379;間壟茶品巳相逺又况山園之異¶
　邪苕溪漁隐曰歐陽永叔嘗新茶詩云年穷臘尽春&KR0082;¶
　動蛰雷未起駈龍蛇夜聞撃皷满山谷千人𦔳呌聲喊¶
　呀萬木寒痴睡不醒惟有此𣗳先萌芽余官冨沙凡三¶
　春𤰅見北苑造茶但其地煖&KR0379;驚蛰茶芽長导許&KR0004;無¶
　擊皷喊山之事永叔詩與文昌所紀皆非也北苑茶山¶
　凡十四五里茶味惟均亦豈有間壟茶品已相逺之&KR0003;¶
　邪(文昌雜録)¶
<pb:KR4i0012_SBCK_029-1b>¶
歐公和劉原父&KR0045;州時㑹堂絶句云積雪猶封䝉頂𣗳驚¶
　雷未發建溪春中洲地煖萌芽早入貢冝先百物新注¶
　云時㑹堂造貢茶所也余以陸羽茶經考之不言&KR0045;州¶
　岀茶惟毛文錫茶譜云&KR0045;州禅智寺隋之故宫寺在蜀¶
　岡其茶&KR0372;香味如䝉頂焉第不知入貢之因起扵何時¶
　故不得而誌之也(苕溪漁隠)¶
東坡汲江水煎茶詩云活水還湏活火烹自臨釣石取深¶
　清大瓢貯月㱕春瓮小杓分江入夜瓶此詩奇甚道尽¶
烹茶之要且茶非活水則不能發其鮮馥東坡深知此¶
　理矣余頃在冨沙嘗汲溪水烹茶色香味俱成三絶又¶
　况其地産茶為天下第一冝其水異扵他處用以烹茶¶
<pb:KR4i0012_SBCK_029-2a>¶
　水功倍之至扵浣衣&KR0057;更㓗白則水之輕清益可知矣¶
　近城山間有陸羽井水亦清&KR0372;寔好事者爲名之羽¶
　著經言建州茶未得詳則知羽不曽至冨沙也(同上)¶
建安北𫟍茶始扵　太宗太平興&KR0038;二年遣使造之取象¶
　扵龍鳯以别庻飲由此入貢至道間仍添造石乳其後¶
　大小龍茶又起扵丁謂而成扵蔡君謨謂之将&KR0519;閩中¶
　實董其事賦北𫟍焙新茶詩其序云産茶者将七十郡¶
　每&KR0010;入貢皆以社前火前爲名悉無其寔惟建州出茶¶
　有焙焙有三十六三十六中惟北𫟍彂而味&KR0057;佳社前¶
　十五日即採其芽日數千工聚而造之逼社即入貢工¶
　甚大造甚精皆載於所撰建安茶録仍作詩以大其事¶
<pb:KR4i0012_SBCK_029-2b>¶
　云北苑龍茶著甘鮮的是珍四方惟數此萬物更無新¶
　&KR0379;吐㣲茫緑&KR0004;沾少許春散㝷萦𣗳遍急採上山頻𪧐¶
　葉寒&KR0057;在芳芽冷未伸茅茨溪口焙籃籠雨中民長疾¶
　勾萌拆開齊分两均𢃄&KR0196;蒸雀舌和露叠龍鱗貢作¶
　勝諸道先嘗祇一人緘封瞻闕下郵傳渡江濵特㫖¶
　㽞丹禁殊㤙賜近臣啜　灵藥𦔳用與上罇親頭進英¶
　華盡&KR0004;烹氣味醇細香勝却麝淺色過扵筠頋渚慙投¶
　木冝都愧積薪年年號供御天産壮甌閩此詩叙貢茶¶
　頗為詳盡亦可見當時之事也又君謨茶録序云臣前¶
　因奏事伏䝉陛下諭臣先任福建轉運使日所進上¶
　品龍茶最為精好臣退念艸木之㣲首辱陛下知鍳¶
<pb:KR4i0012_SBCK_029-3a>¶
　若處之得地則能盡其材昔陸羽茶&KR0052;不苐建安之¶
　品丁謂茶圖獨論採造之本至扵烹試曽未有聞輙條¶
　數字蕳而易明勒成二萹名曰茶録至宣政間鄭可蕳¶
　以貢茶進用乆領漕試創添續入其數浸廣今猶因之¶
　細色茶五綱凡四十三品形製各異共七千餘餅其間¶
　貢新試新龍團勝雪白茶御苑玉芽此五品乃水㨂為¶
　苐一餘乃生揀次之又有粗色茶七䋄凡五品大小龍¶
　鳯并㨂芽悉入龍腦和膏為團餅茶共四萬餘餅東坡¶
　題汶公詩卷云上人問我&KR0468;連意待賜頭䋄八品茶¶
　即今粗色紅綾袋八品者是也盖水㨂茶即社前者¶
　生㨂茶即火煎者粗色茶即雨前閩中地煖雨則茶巳¶
<pb:KR4i0012_SBCK_029-3b>¶
　老而味加重矣山谷和&KR0045;王休点宻雲龍詩云小壁雲¶
　龍不入香元豊龍焙承詔作今細色茶中却無此一品¶
　也又有石門乳吉香口三外焙亦𨽻扵北苑皆採摘茶¶
　芽送官焙添造每&KR0010;縻金共二萬餘緍日役千夫凡兩¶
　月方能迄事苐所造之茶不許過數入貢之後市無¶
　貨者人所罕得惟&KR0676;源諸處&KR0059;焙茶其絶品亦可敵官¶
　焙自昔至今亦皆入貢其流販四方悉&KR0059;焙茶耳蘇黄¶
　皆有詩称道&KR0676;源茶盖&KR0676;源與北苑為鄰山阜相接才¶
　三里餘其茶甘香特在諸&KR0059;焙之上東坡和曹輔&KR0009;壑¶
　源試焙新芽詩云仙山靈雨&KR0668;行雲洗遍香肌粉未匀¶
　明月来投玉川子春風吹散武林春要知玉雪心腸好¶
<pb:KR4i0012_SBCK_029-4a>¶
　不是膏油首面新戯作小詩君一𥬇&KR0025;来佳茗似佳人¶
　山谷謝送碾賜&KR0676;源㨂芽詩云矞雲&KR0025;龍小蒼璧元豊¶
至今人未識&KR0676;源包貢第一春御奩碾香俱玉食睿思¶
　殿中金井攔甘露薦枕天開顔橋山事事　百&KR0560;¶
衮司諸公省中宿中人傳賜夜未央雨露㤙光照官¶
　燭右丞似是李元禮好事風流有涇渭肯怜天禄校書¶
　&KR0048;親敕家庭遣分似春風飽食太官羊不慣腐儒湯¶
　餅腸捜攪十年灯火讀令我𦙄中書傳香已戒應門牛¶
　馬走客来問字莫載酒(苕溪漁隠)¶
建州陸羽茶經尚未知之但言福建等十二州未詳徃徃¶
　得之其味極佳江右日近方有䗶面之號李氏别令¶
<pb:KR4i0012_SBCK_029-4b>¶
　取其乳作片或號曰京挺的乳及骨子等毎&KR0010;不過¶
　五六萬斤迄今&KR0010;出三十餘萬斤凡十品曰龍茶鳯茶¶
　京挺的乳召乳白乳頭金䗶面頭骨次骨龍茶以供乗¶
輿及賜执政親王長主餘皇族學士将帥皆得鳯茶舎¶
　人近臣賜金挺的乳館閣賜白乳龍鳯石乳茶皆太宗¶
　令造江右有研膏茶供御即龍茶之品也丁謂為北𫟍¶
　茶録三卷俻載造茶之妙未行扵世(談𫟍)¶
唐茶惟湖州紫筍入貢每&KR0010;以清明日貢到先薦宗廟然¶
　後分賜近臣紫筍生頋渚在湖常二境之間當採茶時¶
　兩郡守畢至最為盛集此蔡寛夫詩話之言也蔡但¶
　知其一而不知其二按陸羽茶經云浙西以湖州上常¶
<pb:KR4i0012_SBCK_029-5a>¶
　州次湖州生長興縣顧渚山中常州義興縣生君山¶
　懸脚嶺北峰下唐義興縣重脩茶舎記云義興貢茶非¶
　舊也前此故御史大夫李栖筠實典是&KR0022;山僧有獻佳¶
　茗者㑹客嘗之野人陸羽以為芬香甘辣冠于他境可¶
　薦扵上栖筠&KR0025;之始進萬两此其濫觴也厥後因之徵¶
　獻浸廣遂為任圡之貢與常賦之&KR0022;侔矣故玉川子詩¶
　云天子湏嘗陽羡茶百艸不敢先開花正謂是也當時¶
　顧渚義興皆貢茶又鄰壌相接白樂天守姑&KR0171;聞賈¶
　常州崔湖州茶山境㑹想羡&KR0172;宴因&KR0009;詩云遥聞¶
　境㑹茶山夜珠翠&KR0084;鍾俱遶身&KR1083;下中分两州界燈前¶
　合作一家春青娥&KR0589;舞應争妙紫筍斉嘗各閗新自¶
<pb:KR4i0012_SBCK_029-5b>¶
　欵花時北窓下蒲黄酒對病眠人唐𡊮高爲湖州刺史¶
　因修貢顧渚茶山作詩云禹貢通逺俗始圖在安人後¶
　王失其本聀吏不敢陳亦有姦佞者因兹欲求神動生¶
　千金費日使萬姓貧我耒顧渚源淂與茶事親&KR0058;甿輟¶
　耕農采掇實苦辛一夫且當役盡室皆同臻捫葛上欹¶
　壁蓬頭八&KR0189;榛終朝不&KR0313;掬手足皆鱗皴悲嗟遍空山¶
　艸木爲不春隂嶺牙未&KR0269;使曹牒巳頻心争造化先走¶
　挺麋鹿均選納無日夜擣聲昏繫晨衆功何枯櫨俯¶
　視弥傷神皇帝尚廵狩東郊路多堙周囬繞天涯所獻¶
　惟艱勤况减兵革用兼兹困疲民未知供御餘誰合分¶
　此珎顧省忝&KR0022;守有慙復因循茫茫滄海間丹憤何由¶
<pb:KR4i0012_SBCK_029-6a>¶
　申此詩雅得詩人諷諌之体誠可尚也(苕溪漁隠)¶
玉川子有謝孟諌議恵茶&KR0084;范希文亦有閗茶&KR0084;此二萹皆¶
　佳作也殆未可以優劣論然玉川&KR0084;云至尊之餘合王¶
　公何事便到山人家而希文云北𫟍將期獻天子林下¶
　雄豪先閗羙若論先後之序則玉川之言差勝雖然如¶
　希文豈不知上下之分者㢤亦各賦一時之事耳苕溪¶
　漁隠曰藝𫟍以此二萹皆佳作未可&KR0278;劣論今並録全¶
　余謂玉川之詩&KR0278;扵希文之&KR0084;玉川自出𦙄臆造語穩¶
　貼得詩人之句法希文排比故實巧欲形容宛成有韵之¶
　文是果無優劣&KR0088;玉川走筆謝孟諌議&KR0009;新茶云日髙¶
　丈五睡正濃軍將打門驚周公自云諌議送書信白¶
<pb:KR4i0012_SBCK_029-6b>¶
　絹斜封三道印開緘宛見諌議面手閱月團三百片聞道¶
　新年八山裏蛰䖝驚動春風起天子湏嘗陽羡茶百艸¶
　不敢先開花仁風暗結珠琲瓃先春抽出黄金芽摘鮮¶
　焙芳旋封裏至精至好且不奢至尊之餘合王公何當¶
　便到山人家柴門反関無俗客紗㡌挂頭自煎吃碧雲¶
　引風吹不㫁白花浮光凝椀面一椀喉吻&KR0243;两椀破孤悶¶
　三椀捜枯腸惟有文字五千卷四椀發輕汗平生不平¶
　事盡向毛孔散五椀肌骨清六椀通仙靈七椀喫不得¶
　也唯斍两腋習習清風生蓬莱山在何処玉川子乗此¶
　清風欲㱕去山上群仙司下圡地位清髙隔風雨安得¶
　知百萬億蒼生命堕在顛崖受辛苦便為諌議問蒼生¶
<pb:KR4i0012_SBCK_029-7a>¶
　到頭合得&KR0171;息否希文和章岷&KR0025;事閗茶&KR0084;云年年春¶
　自東&KR0047;来建溪先煖氷㣲開溪邉竒茗冠天下武夷仙¶
　人&KR0025;古㘽新雷昨夜發何處家家嬉𥬇穿雲去露芽錯¶
　落一畨营綴玉含珠散嘉𣗳終朝采掇未&KR0313;&KR0221;唯求精¶
　粹不敢貪研膏焙乳有雅製方中圭&KR0006;圓中蟾北苑将¶
　期獻天子林下雄豪先閗羙𪔂磨雲外首山銅瓶携¶
　江上中&KR0893;水黄金碾畔緑塵飛碧玉甌中翠濤起閗¶
　茶味&KR0006;輕醍醐閗茶香&KR0006;薄蘭芷其間品第胡能欺¶
　十目視而十手指勝若登山不可扳輸同&KR1113;將無窮恥¶
　吁嗟天産石上英論功不愧堦前蓂衆人之濁我可清¶
　千日之醉我可醒屈原試與招魂魄劉怜却得聞雷¶
<pb:KR4i0012_SBCK_029-7b>¶
霆盧仝敢不&KR0084;陸羽湏作經森然萬象中焉知無茶¶
星啇山丈人休茹芝首陽先生休采&KR0340;長安酒價减¶
千萬成都藥市無光輝不如仙山一啜好泠然便欲乗¶
風飛君莫羡花間女&KR0048;只閗艸嬴得珠璣满斗㱕¶
百家詩話總龜卷之二十九¶

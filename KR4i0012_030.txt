# -*- mode: mandoku-view; -*-
#+TITLE: 增修詩話總龜
#+DATE: 2015-09-11 23:29:37.429239
#+PROPERTY: ID KR4i0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 30
#+PROPERTY: FILE SB04n0209-030增修詩話總龜-前卷三十.
<pb:KR4i0012_SBCK_030-1a>¶
増修詩話總&KR0027;卷之三十¶
　　　道僧門¶
道士沈廷瑞彬之子也性坦率直造縣宰之坐宰方治訟¶
　而廷瑞至宰戯之曰沈道士何時成道廷瑞應聲曰何¶
　須問我道成時紫府清都自有期手握藥苗人不識體¶
　含仙骨俗争知宰慙(江南野録)¶
呉崇岳泉州人也爲龍興觀道士辟榖多年常登其宫松¶
　梢禮拜㨿松枝可六七十尺福建漕使周謂因請隨行¶
　抵于德化縣縣治之東有古松一株高八九十尺上有¶
　鶴巢乃命崇岳登之宛&KR0002;&KR0400;狖容易直上出鶴巢之外¶
　端身飛歩手無攀縁就纎枝拜如平地其松枝柔軟隨¶
<pb:KR4i0012_SBCK_030-1b>¶
　歩低昻略無損處周謂乃爲詩贈云楮為冠子布為裳¶
　吞得丹霞夀最長混俗性靈常樂道出塵風格早休糧¶
　枕中經妙誰傳與肘後方新自寫將百尺松梢㡬飛歩¶
　鶴棲枝上禮虚皇太平興國中詔入(郡閣雅談)¶
楚&KR0048;中失其名宦逰江東泊金陵岸下子弟軰逰茆山見¶
　一老僧住一小庵謂諸子曰何所至此告以因逰賞林¶
泉而來日晚欲丐&KR0043;可乎僧曰舎陋不可相容此二三¶
里有寺可&KR0043;因指諸子令徃抵寺巳暮矣寺僧問誰指¶
來諸子曰山下老僧寺僧曰聞此有老僧甚乆未之見¶
　也凌晨徃則庵中巳無人惟松上有詩云數株松檜食¶
　不盡一沼芰荷衣有餘剛&KR0013;傍人相問當老僧今日又¶
<pb:KR4i0012_SBCK_030-2a>¶
　遷居(摭遺)¶
僧無夣嘗在府畿村落中求化手持大木牌題詩二絶曰¶
　心為車&KR0006;身為軾車動軾随何意息交梨火&KR0037;是誰無¶
　自是不為荆與&KR0068;身為客&KR0006;心為主主人和平客安堵¶
　&KR0002;還客主不康寜精神必定隨君去(翰府名談)¶
景德中日本僧照寂入貢三司使丁晋公甚恱之晋為言¶
　姑蘇山水竒秀照寂心愛而留因止于呉門寺其徒不¶
　願從者遣數人歸本國後以黒金水瓶&KR0009;晋公并詩曰¶
　提携三五載日用不曾離曉井斟殘月春爐釋夜澌鄱¶
　銀難免侈萊石易成&KR0220;此噐堅還實&KR0009;公應可知(談&KR0080;)¶
僧護國江南人也攻詞翰題醴陵玉仙觀云白雲至今凝¶
<pb:KR4i0012_SBCK_030-2b>¶
　不散星壇松殿㡬千秋徃徃笙歌生夜半瀑布西行遇¶
　石橋黄精採根還採苗路逢一人擎一椀茶花夜來風¶
　吹滿又言家住在東坡白大相逢邀我過南山石上有¶
　棊局曾使樵人爛斧柯此篇絶佳詩僧中下可得也¶
大暦末禪僧元覧住荆州陟岵寺道高風韻人不可親章¶
　璪嘗&KR0030;松於齋壁符載賛之衞&KR0090;詠之亦一時四絶覧¶
　悉加堊焉人問其故曰無事疥吾壁也僧那即其甥發¶
　瓦探壞墻薫䑕覧未甞責弟子議論而布衣一食亦不¶
　稱之或怪問之乃題詩扵竹曰大海從魚躍長空任鳥¶
　飛(古今詩話)¶
沙門貫休鍾陵人精扵筆札荆州成中問其筆札法休曰¶
<pb:KR4i0012_SBCK_030-3a>¶
　此事須登壇可授安可草草而言成令䘖之乃逓於黔¶
　中因為病鶴詩見意曰見&KR0003;氣清邪不入不知爾病自¶
　何來(同前)¶
唐昭宗以錢武肅平董昌功拜鎮東軍節度使自稱呉越¶
　國王貫休投詩曰貴逼身来不自由㡬年勤苦蹈林丘¶
　滿堂花醉三千客一劍霜寒十四州萊子衣裳宫錦窄¶
　謝公篇詠綺霞羞他年名上凌烟閣豈羡當時萬户侯¶
　武肅愛其詩遣諭令改為四十州乃可相見貫休性&KR0310;¶
　答曰州亦難添詩亦難改閑雲&KR0012;鶴何天不可飛遂入¶
　蜀以詩投孟知祥詩云一瓶一鉢垂垂老萬水千山得¶
　得來(古今詩話)¶
<pb:KR4i0012_SBCK_030-3b>¶
温州鴈蕩山自古圖史不載按西域書云諾矩羅居震旦¶
　東南大海祭鴈蕩山芙蓉龍湫唐貫休作賛云鴈蕩經¶
　行雲漠漠龍湫宴坐雨濛濛北山南山有芙蓉峰下有¶
　芙蓉驛前瞰大海山頂有大池相傳以為鴈蕩有二潭¶
　以為龍湫又有經行䑓宴坐峰皆以貫休詩得名也¶
唐大興善寺東廊之南有僧不出院轉法華經三萬七千¶
　部夜常有狐子來聴長慶初庭前有牡丹一朶合歡僧¶
　幽之詩曰三萬蓮經三十春平生不踏院門塵¶
杜牧之弱冠登第再中制科因與二三同年城南逰覧至¶
　丈六寺有禪僧擁&KR0260;坐與之語可佳問杜姓名具以對¶
　又曰脩何業傍人以累捷誇之&KR0015;曰皆不知也牧之嘆¶
<pb:KR4i0012_SBCK_030-4a>¶
　訝乆之作詩云家住城南杜曲旁两枝仙桂一時芳老¶
僧都未知名姓始&KR0116;空門氣味長¶
蜀僧遠國傷蜀詩曰樂極悲來數有涯歌聲&KR0379;歇便興嗟¶
牽羊廢主㝷傾國逐鹿奸臣盡䘮家丹禁夜凉空鎻月¶
後庭春老謾開花两朝基業都成夣林木蒼蒼噪暮鴉¶
南方浮屠能詩者多矣徃徃多不&KR0139;其名福州有一僧作¶
　詩百餘篇其中佳句有云虹&KR0053;千嶂雨潮展半江天又¶
　有詩云詩因試客分題僻棋為饒人下子低不减於古¶
　人也¶
閩僧懐濬有詩二絶云家在閩山東復東其中歲歲有花¶
　紅而今再到花紅䖏花在舊時紅處紅家在閩山西復¶
<pb:KR4i0012_SBCK_030-4b>¶
　西其中歲歲有鶯啼而今再到鶯啼處鶯在舊時啼¶
處啼人多誦之¶
大暦中澤潞間有僧號普滿或歌或咲言事多驗建中初¶
　潞州佛寺題詩一首而去詩曰此水連涇水&KR0031;珠血滿¶
　川青牛將赤虎方&KR0197;太平年此水泚字涇水自涇川兵¶
亂&KR0031;珠滔泚也青牛興元二年乙丑赤虎是歳改元元¶
年丙寅是年賊平¶
陳文惠赴端州&KR0712;舟廬陵有胡僧叩舷謂公曰虎目鳯鼻¶
猿身平地不能為也當有攀附然後有所食位極卿相¶
僧為詩一絶曰虎目&KR0400;身形最貴須因攀附即升高知¶
公今向端溪去助子清風泛怒濤公後登庸(青&KR0200;集)¶
<pb:KR4i0012_SBCK_030-5a>¶
廬山佛手巖在絶頂李氏有國日行因禪師居焉李氏詔¶
　居棲賢寺未㡬一夕大雪迯居舊&KR0046;嘗煑茶延僧起托¶
　巖扉立化余作偈曰前朝詔住棲賢寺雪夜迯居岩石¶
　間想見煑茶延客處直縁生死不相關¶
東呉僧道潜經臨平作詩云風蒲獵獵弄輕桑欲立蜻蜓¶
　不自由五月臨平山下路藕花無數滿汀洲東坡見之¶
　大稱賞及坡守徐潜訪之館扵逍遥堂士大夫欲識之¶
　坡饌客罷俱而來坡遣一妓乞詩詩曰&KR0009;語巫山窈窕¶
　娘好將魂夣惱㐮王禪心巳作沾泥絮不逐春風上下¶
　狂一座大驚然性偏憎凡子作詩云去歲春風上苑行¶
　爛窺紅紫厭平生如今眼底無姚魏浪蕋浮花&KR0180;問名¶
<pb:KR4i0012_SBCK_030-5b>¶
　士論少之其作詩追法淵明有逼真處如曰數聲柔櫓¶
　滄浪外何處江村人夜歸是也(冷齋夜話)¶
西湖僧順怡然清苦賦十竹詩城中寸土如寸金幽軒種¶
　竹只十箇春風慎勿長児孫穿我堦前緑苔破林下詩¶
　云乆服林下逰頗識林下趣從渠緑隂繁不碍清風度¶
　閑來石上眠落葉不知數山鳥忽飛來啼破幽寂處荊¶
　公愛之¶
陳瑩中謫合浦以書抵余為&KR0018;華嚴經入嶺有偈曰大士¶
　㳺方興盡回家山風月絶纎埃杖頭多少閑田地挑取¶
　華嚴入嶺來余和之曰因法相逢一&KR0015;開俯看人世過¶
　飛埃湘南嶺内休分别圓寂光中共徃來聞嶺外大雪¶
<pb:KR4i0012_SBCK_030-6a>¶
　作二偈&KR0009;之曰傳聞嶺外雪壓倒千年&KR0035;老児拊手&KR0015;¶
　有眼未曾覩故應潤物材一洗瘴江霧&KR0009;語牧牛人莫¶
教頭角露又曰偏界不曾藏處處光皎皎開眼失蹤由¶
　都縁太分暁園外忽生春萬瓦粲一&KR0015;遥知&KR0216;凍人未¶
　悟安心了静禪師渡溪為漲流所䧟童子掖至㟁坐沙¶
　石間垂頭如雨鶴忽指溪作詩曰春天一夜雨霶&KR1115;添¶
　得溪流意氣多剛把山僧推倒却不知到海復如何後¶
　無疾而化¶
余夜夣逢一道士一奴&KR0018;酒瓢隨之道士邀余坐茗坊奴¶
　&KR0060;飲瓢無有乃&KR0015;道士詬欲杖之顧奴曰汝從覺範求¶
　詩曰難藏為香釁易滿坐徧小開口所有竭饞奴法¶
<pb:KR4i0012_SBCK_030-6b>¶
　當&KR0015;句句皆譏其&KR0310;可怪也璉禪師工詩舒王以其詩¶
　示歐公公曰此道人肝臟饅頭是中無一&KR0039;菜氣仁廟¶
　留住净因禪院作偈進乞還山林曰千簇雲山萬壑流¶
閑身歸老此峰頭殷勤願祝如天夀一炷清香滿石樓¶
　又曰堯仁况是如天闊乞與&KR0012;雲自在飛¶
桂林僧景淳工詩福老衲為余言淳意苦而深世不可&KR0205;¶
解如曰夜色中旬後虚堂坐㡬更隔溪&KR0400;乍呌當檻月¶
　初生又曰後夜客來稀幽齋獨掩扉月中無事立艸際¶
　一螢飛余時方十六七心不然之¶
筠溪快山有虎有牧童為虎逐牛捍護之竟死石門老衲¶
　文公為余言之為作詩以諷含齒&KR0013;髮而不義者然余¶
<pb:KR4i0012_SBCK_030-7a>¶
　徒能諷之其能巳之㢤頌曰快山山淺亦有虎時時妥¶
　尾過行路一䜿地坐牧两牯以捶捶地不知顧虎搏䜿¶
　如鷹搦兎两牛來奔虎棄去因徃疴癢挨老&KR0035;牯則喘¶
　伺同守護虎竟不得此牧䜿䜿雖不活牯無&KR0018;一村&KR0349;¶
　傳共鳴皷而虎巳迯不知處嗟乎異㢤两太武高&KR0105;可¶
　與貫髙伍今走仁義名好古臨事真情乃愧汝此事可¶
　信文公語為君落筆驚風雨(並同前)¶
増修詩話總&KR0027;卷之三十¶
<pb:KR4i0012_SBCK_030-7b>¶
#+PROPERTY: JUAN 30
#+PROPERTY: FILE SB04n0210-030增修詩話總龜後集-後卷三十.
<pb:KR4i0012_SBCK_030-1a>¶
百家詩話總&KR0027;後集卷之三十¶
　　詠茶門¶
唐趙璘&KR0274;因話録載其家兵部君性&KR0057;嗜茶能自煎謂人¶
　曰茶湏緩火灸活水煎坡有活水還湏緩火煎恐亦用¶
　此(黄常明)¶
五代時鄭遨茶詩云嫩芽香且靈吾謂艸中英夜臼和烟¶
　搗寒爐對雪烹維&KR0104;碧粉散常見緑花生最是堪珎¶
　重能令睡思清范文正公詩云黄金碾畔緑塵飛碧¶
　玉甌中翠濤起茶色以白爲貴二公皆以碧緑言之何¶
　邪(三山老人語録)¶
茶之佳品造在社前其次則火前謂寒食前也其下則雨¶
<pb:KR4i0012_SBCK_030-1b>¶
　前謂谷雨前也佳品其色白&KR0002;碧緑者乃常品也茶之佳品芽蘖¶
　細㣲不可多得&KR0002;此數多者皆常品也茶之佳品皆&KR0039;¶
　啜之其煎啜之者皆常品也齊已茶詩曰甘傳天下口¶
　貴占火前名又曰髙人愛惜蔵岩裏白甀封題&KR0009;火¶
　前丁謂茶詩曰開緘試新火湏汲逺山前凡此皆言火¶
　前盖未知社前之品為佳也鄭谷茶詩曰入坐半甌輕¶
　泛緑開緘數片淺含香鄭雲叟茶詩曰維&KR0104;碧粉散嘗¶
　見緑花生沈存中論茶謂黄金碾畔緑塵飛碧玉甌中¶
　翠濤起冝改緑為玉翠為素此論可也而舉一夜風吹¶
　一寸長之句以為茶之精羙不必以雀舌鳥觜為貴今¶
　案茶至扵一寸長則其芽葉大矣非佳品也存中此論¶
<pb:KR4i0012_SBCK_030-2a>¶
　曲矣盧仝茶詩曰開緘宛見諌議面手閱月圑三百片¶
　薛能謝劉相公&KR0009;茶詩曰兩串春團敵夜光名題天柱¶
　印維陽茶之佳品珎輸金玉未易多得而以三百片惠¶
盧仝以两串&KR0009;薛能者皆下品可知也齊巳詩角開香满¶
　室炉動緑凝鐺丁謂詩曰末細烹還好鐺新味更全此¶
　皆煎啜之也煎啜之者非佳品矣唐人扵茶雖有陸羽¶
　為之&KR0003;而評論未精至本朝蔡君謨茶録旣行則持論¶
　精矣以茶録而覈前賢之詩皆未知佳味者也(三山老人/語録)¶
唐以前茶惟貴蜀中所産孫楚&KR0084;云茶出巴蜀張孟陽登¶
成都樓詩云芳茶冠六合溢味播九區他處未見称者¶
　唐茶品雖多亦以蜀茶為重然惟湖州紫筍入貢毎&KR0010;¶
<pb:KR4i0012_SBCK_030-2b>¶
　以清明日貢到先薦宗庙然後分賜近臣紫筍生顧渚¶
　在湖常二境之間當採茶時两郡守畢至最為盛㑹杜¶
　牧詩所謂溪盡停蛮棹旗張卓翠苔栁村穿窈窕桃澗¶
　渡喧豗劉禹錫何處人間似仙境春山携妓采茶時皆¶
　以此建茶絶亡貴者僅得挂一名尓至&KR0047;李氏時漸見¶
　貴始有團圏之製而造作之精經丁晋公始大&KR0497;自建¶
　茶出天下所産皆不復可數今出處&KR0676;源沙溪土地相去¶
　丈尺之間品味已不同謂之外焙况他處乎則知雖艸¶
　木之㣲其&KR0139;晦亦自有時然唐自常衮以前閩中未有¶
　讀書者自衮教之而歐陽&KR0607;之徒始出而終唐世亦不¶
　甚盛今閩中舉子常&KR0190;倍天下而朝廷将相公卿毎居十¶
<pb:KR4i0012_SBCK_030-3a>¶
　四五人物尚尔况艸木㣲物也顧渚湧金泉毎造茶時¶
　太守先&KR0021;拜然後水漸出造貢茶畢水稍减至供堂茶¶
　畢已减半太守茶畢遂涸盖常時無水也&KR0137;聞今龍焙¶
　泉亦然苕溪漁隠曰北&KR0080;官焙也漕司&KR0010;以入貢茶爲¶
　上&KR0676;源&KR0059;焙也土人亦入貢茶爲次二焙相去三四里¶
　間若沙溪外焙也與二焙相去絶逺自隔一溪茶爲下¶
　山谷詩云莫遣沙溪耒亂真正謂此也官焙造茶嘗¶
　在驚蛰後一二日興工採摘是時茶芽已皆一槍盖閩中¶
　地煖如此舊讀歐公詩有喊山之&KR0003;亦傳聞之訛耳¶
　龍焙泉即御泉也水之増减亦随水旱&KR0004;無漸出遂涸¶
　之異但泉水極&KR0372;正冝造茶耳(蔡寛夫詩話)¶
<pb:KR4i0012_SBCK_030-3b>¶
蜀中數處蜀茶雅州䝉頂最佳其生最晚在春夏之¶
　交其地即書所謂蔡䝉旅平者也方茶之生雲霧覆其¶
　上若有神物護持之(東斎紀事)¶
茶古不著所出本艸云出益州唐以䝉山顧渚蘄門者爲¶
　上品尚雜以&KR0171;椒之&KR0011;故李泌詩云旋沬翻成碧玉池¶
　添&KR0171;散出琉璃眼遂以碧色爲貴止曰煎茶不知&KR0039;試¶
　之妙大率皆艸茶也陸羽茶經綐言福建泉紹等十¶
　州所出者其味極佳而只今建安爲天下第一(遯斎閑/覧)¶
鄭可簡以貢茶進用累官聀至右文殿修撰福建路轉¶
　運使其姪千里扵山谷間得朱艸可簡令其子待問¶
　進之因此得官好事者作詩云父貴因茶白児荣爲¶
<pb:KR4i0012_SBCK_030-4a>¶
艸朱而千里以&KR0025;父奪朱艸以予子譊譊不已待問得¶
官而㱕盛集為慶親姻畢集衆皆賛喜可簡云一門¶
僥倖其姪&KR0205;云千里埋&KR0072;衆皆以的對是時貢茶一方¶
騷動故也苕溪漁隠曰余&KR0026;東坡荔支欵注云大小龍¶
茶始扵丁晋公而成扵蔡君謨歐陽永叔聞君謨進小¶
龍團驚欵曰君謨士人也何至作此事今年閩中&KR0101;司¶
　乞進閗茶許之故其詩云武夷谿&KR0065;粟粒芽前丁後¶
　蔡相籠加争新買寵各出意今年閗品充官茶則知始¶
　作俑者大可罪也(髙斎詩話)¶
詩云誰謂茶苦尔雅云檟苦茶注&KR0035;似梔子今呼早采者¶
　為茶晚采者為茗一名荈蜀人名之苦茶故東坡乞茶㘽¶
<pb:KR4i0012_SBCK_030-4b>¶
　詩云周詩記苦茶茗飲出近世&KR0004;縁厭粱肉假此雪昏¶
　&KR0417;盖謂是也六一居士嘗新茶詩云泉甘噐潔天色好¶
　坐中㨂擇客亦佳東坡守維&KR0045;扵石塔寺試茶詩云椫¶
　窓䴡午景蜀井出氷雪坐客皆可人&KR0166;噐手自㓗正謂¶
　諺云三不&KR0039;也(苕溪漁隠)¶
葉濤詩極不工而喜賦詠嘗有試茶詩云碾成天上龍兼¶
　鳯煑出人間&KR0521;與蝦好事者戯云此非試茶乃碾玉匠¶
　人嘗&KR0047;食也(西清詩話)¶
唐相李衞公好飲惠山泉置馹傳送不逺數千里而近¶
　世歐陽少師作龍茶録序称嘉祐七年親享明堂致¶
　齋之夕始以小&KR0475;分賜二府又給一餅不敢碾試至今¶
<pb:KR4i0012_SBCK_030-5a>¶
蔵之時熈寕元年也吾聞茶不問&KR0475;鍔要之貴新水¶
不問江井要之貴活千里致水真偽固不可知縱令識¶
真巳非活水自嘉祐七年壬寅至熈寕元年戊申首尾¶
七年更閲三朝而賜茶猶在此豈復有茶也㢤苕溪漁¶
　隠曰壬午之春余赴官閩中漕幕遂得至北&KR0080;&KR0026;造貢¶
茶其最精即氷芽細如針用御泉水研造社前巳嘗貢餘¶
　毎片計工直四萬錢分試其色如乳平生未嘗曽啜此¶
　好茶亦未嘗嘗茶如此之蚤也(唐子西閗茶記)¶
魯直諸茶詞余謂品令一詞最佳能道人所不能言&KR0057;在¶
　結尾三四句詞云鳯舞&KR0475;&KR0475;餅恨分破教&KR0012;令金渠休¶
　净&KR0215;輪慢碾玉塵光莹湯響松風早减二分酒病味濃¶
<pb:KR4i0012_SBCK_030-5b>¶
　香永醉郷路成佳境恰如灯下故人萬里㱕耒對影¶
　口不能言心下快活對省(苕溪漁隐)¶
東坡詩春濃睡足午窓明想見新茶如潑乳又云新火發¶
　茶乳此論皆得茶之正色矣至贈謙師点茶則云忽驚¶
　午盞&KR0480;豪班打作春瓮鵝児酒盖用老杜詩鵞児黄似¶
　酒對酒爱鵞児若是則色黄烏得爲佳茗矣今東坡前¶
集不載此詩想自知其非故刪去之(同上)¶
臘茶出扵建劍草茶盛扵两浙两浙之品日注爲第一自¶
　景祐巳後洪州双井白芽漸盛近&KR0010;製作&KR0057;精囊以¶
　紅紗不過一二两以常茶十數斤飬之用辟暑&KR0668;之氣¶
　其品逺出日注上遂爲艸茶第一苕溪漁隱曰醉翁又¶
<pb:KR4i0012_SBCK_030-6a>¶
　有&KR0031;井茶詩云西江水清江石老石上生茶如鳯&KR0050;穷¶
　臘不寒春氣早&KR0031;井芽生先百艸白毛囊以紅紗碧十¶
　斤茶養一斤芽長安冨貴五侯家一啜猶湏三日誇蔡¶
　君謨好茗飲又精扵藻鍳荅程公闢蕳云曏得&KR0031;井¶
　四两其時人還未識叙謝不悉㝷烹治之色香味皆¶
　精好是為茗芽之冠非日注宝雲可並也涪翁&KR0057;譽双¶
　井盖鄉物也李公擇有詩嘲之戯作觧嘲云山芽落磑¶
　風囬雪曽與尚書破睡来勿以姫姜弃憔悴逄時瓦釡¶
　亦鳴雷又荅黄冕仲索煎双井并簡王&KR0045;休詩云江夏無¶
　&KR0031;乃吾宗同舎頗似王安豊能澆茗椀湔祓我風&KR0209;欲¶
　挹浮丘公吾宗落筆賞幽事秋月下照澄江空家山鷹¶
<pb:KR4i0012_SBCK_030-6b>¶
　爪是小艸敢與好賜雲龍同不嫌水厄幸来辱寒泉湯¶
　鼎听松風(同上)¶
世言&KR0475;茶始扵丁晋公前此未有也慶暦中蔡君謨為福¶
　建漕更製小&KR0475;以充&KR0010;貢元豊&KR0004;下建州又製宻雲龍¶
　以獻其品高扵小&KR0475;而其製益精矣曽文昭所謂莆陽¶
　學士&KR0382;莱仙製成月&KR0475;飛上天又云宻雲新様&KR0057;可喜¶
　名出元豊聖天子是也唐陸羽茶經扵建茶尚云未詳¶
　而當時獨貴陽羡茶&KR0010;貢特盛茶山居湖常二州之間¶
　脩貢則两守相㑹山椒有境㑹亭基尚存盧仝謝孟諌¶
　議茶詩云天子湏嘗陽羡茶百艸不敢先開花是巳然¶
　又云開緘宛見諌議面手閱月&KR0475;三百片則&KR0475;茶巳見扵¶
<pb:KR4i0012_SBCK_030-7a>¶
　此當時李郢茶山貢焙&KR0084;云烝之馥之香勝梅研膏架¶
　動聲如雷茶神拜表貢天子萬人争喊春山摧覌研膏¶
　之句則知嘗為&KR0475;茶無疑自建茶入貢陽羡不復¶
　研膏祗謂之艸茶而已(&KR0081;常之)¶
昨夜梦參寥師携軸詩見過斍而記其飲茶两句云¶
　寒食清明都過了石泉槐火一時新夣中問火固¶
　新矣泉何故新荅曰俗以清明淘井當續成詩以¶
　記其事(東坡)¶
百家詩話総&KR0027;後集卷之三十¶
<pb:KR4i0012_SBCK_030-7b>¶
<pb:KR4i0012_SBCK_030-7b>¶

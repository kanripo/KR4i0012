# -*- mode: mandoku-view; -*-
#+TITLE: 增修詩話總龜
#+DATE: 2015-09-11 23:29:37.471004
#+PROPERTY: ID KR4i0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 31
#+PROPERTY: FILE SB04n0209-031增修詩話總龜-前卷三十一.
<pb:KR4i0012_SBCK_031-1a>¶
增修詩話總&KR0027;&KR0195;之三十一¶
　　　詩䜟門(上)¶
太祖采&KR0234;至明逺邉事纎悉必知有間者西蜀還問劍外¶
　有何事間者曰但聞城郭滿城誦朱山長苦&KR0044;詩曰煩¶
　暑鬱蒸無所避凉風清冷㡬時來曰此蜀人思我來取¶
　也(古今詩話)¶
僞蜀每歲除日諸宫門各給桃符書元亨利貞四字時昶¶
　子善書札取本宫䇿勲府書云天垂餘慶地接長春乾¶
　德中伐蜀明年蜀降二月以兵部侍&KR0048;吕餘慶知軍府¶
　事以䇿勲府爲治所太祖聖節號長春此天垂地接¶
　之兆也¶
<pb:KR4i0012_SBCK_031-1b>¶
辛夤遜仕僞蜀孟昶爲學士王師將致討之前歲除昶令¶
　學士作詩两句寫桃符上夤遜題曰新年納餘慶嘉節¶
　&KR0197;長春明年蜀亡吕餘慶以叅知政事知益州長春乃¶
　太祖誕聖節名也(談&KR0080;二說不同故两存之)¶
梁沙門寳誌銅牌多䜟未來事云有一真人在兾川開口¶
　張&KR0211;在右邉子子孫孫萬萬年江南李璟其子曰弘兾¶
　呉越錢鏐諸子皆連弘字期以應之而真宗諱正當之¶
江南將亡數年前昇元寺殿基掘得石記視之詩也辭曰¶
若問江南事江南事不慿抱雞升寳位走犬出金陵子¶
建居南極安仁秉夜燈東陵嬌小女&KR0016;虎渡河氷王師¶
　甲戌渡江李煜以丁酉年生曹彬爲大將列柵城南乃¶
<pb:KR4i0012_SBCK_031-2a>¶
　子建也潘羙為副將城䧟恐有伏兵命卒縱火乃安仁¶
　也錢俶以戊寅年入朝盡獻浙西之地&KR0016;虎之謂也¶
誌公嘗&KR0030;鹿&KR0018;按走山中又云两角女子緑衣裳却背太¶
　行趍君王一止之月必消亡後禄山亂盖两角即鹿緑¶
　即禄女子即安字太行即山名一止之月果正月敗亡¶
　唐宋遺史¶
翰林蘇公紳嘗題潤州金山一聮云僧依玉鑑光中住人¶
　在金鼇背上行乃榮入玉堂之兆巳而果然位止内相¶
　亦詩之䜟也(青箱雜記)¶
李昪徐温飬子冐徐姓名知誥為昇州刺史爲童謡詩曰¶
　東海鯉魚飛上天後乃&KR0071;温¶
<pb:KR4i0012_SBCK_031-2b>¶
江南李覯召試制科嘗作詩曰人言落日是天涯望㫁天¶
　涯不見家巳恨碧山相掩映碧山更被暮雲&KR0210;觀此詩¶
有重障碍意恐時命不偶果如其言¶
孟東野下第詩曰棄置復棄置情如刀劍傷又再下第詩¶
　曰两度長安陌空將泪見花其後登第詩曰昔日齷齪¶
　不足嗟今朝曠蕩思無涯春風得意馬蹄疾一日看盡¶
長安花進取得失盖亦常事而東野噐宇不宏偶下第¶
則情隕穫如傷刀劍以至下淚旣登科則志意充溢一¶
　日之間花即看盡何其速邪後授溧陽尉卒¶
㓂萊公方貴時送人使嶺南嘗作詩云到海止十里過山¶
　應萬重及貶雷州吏呈圖經問去海㡬里吏曰十里是¶
<pb:KR4i0012_SBCK_031-3a>¶
　則南遷之禍巳見於詩也¶
張乖厓公守陳日嘗逰趙氏西園詩曰方信承平無事乆¶
　淮南閑殺老尚書後一年捐館亦詩之䜟¶
蘇緘字宣甫性忠義喜功名皇祐中知英州儂賊作過以¶
　守禦功換館職㝷坐事貶房州司馬嘉祐中復官知越¶
　州諸曁縣余與之同僚嘗贈詩曰燕頷將軍欲白頭昔¶
　年忠勇動南州心如鐵石老不挫功在桑榆晚可收十¶
　八年再知邕&KR0249;交趾叛攻城戰没朝廷憫之贈奉國軍¶
　節度使謚忠勇則忠勇之謚巳見於余詩矣¶
許州臨頴人成銳應制科嘗以詩三篇獻丞相王文惠野¶
　菊云綵檻應無分春風不借恩野花云馨香雖有艶栽¶
<pb:KR4i0012_SBCK_031-3b>¶
　植未逢人公謂辭雖綺靡未有登科意别有贈裴員外¶
　詩云凭高看漸逺更上最高樓公曰再舉合踐高第果¶
　符其言其能品藻如此¶
李璟逰后湖賞蓮花作詩曰蓼花蘸水火不㓕水鳥驚魚¶
　銀梭投滿目荷花千萬頃紅碧相雜敷清流孫武巳斬¶
呉宫女琉璃池上佳人頭識者謂雖佳句然宫中有佳¶
　人頭非吉也(摭遺)¶
廖獻䖏士衡山人有詩云雲穿搗藥屋雪壓釣魚船因¶
　自解曰屋破而雲穿其中無人也船爲雪壓無用也後¶
　六十日果卒¶
余安道自番禺詔赴闕過韶陽逰龍光寺詩云暫離人¶
<pb:KR4i0012_SBCK_031-4a>¶
　世界且至佛家郷議者謂非吉兆果卒扵秦淮亭下嘗¶
　有日者謂曰到秦地當有災果如其言¶
蘇子羙滄浪亭觀魚詩云自嗟不及逰魚樂虚作人間半¶
　世人非吉意也又有云山蟬帶響穿踈户野蔓蟠青入¶
　破窓雖佳句然窓破野蔓蟠其中似無人居矣子羙竟¶
　卒於謪籍¶
王䖏厚字元羙益州華陽縣人甞遇一老僧論浮世苦空¶
　事登第後出郭徘徊古陌軫懐長吟曰誰言今古事難¶
　窮大抵榮枯總是空筭得生前隨夢蝶争如雲外指冥¶
　鴻暗添雪色眉根白旋落花光臉上紅惆悵荒原&KR0180;回¶
　首暮林蕭索起悲風及暮還家心疾而卒(洞㣲志)¶
<pb:KR4i0012_SBCK_031-4b>¶
楊貴妃嘗以假髻為首飾而好服黄裙天寳末童謡曰義¶
　髻抛河裏黄裙逐水流(明皇雜録)¶
李遐周有道術居元都觀嘗題詩數千言皆記明皇廵幸¶
　西蜀及禄山僣&KR0060;之事時人皆不之悟詩曰燕市人皆¶
　去禄山以薊門之事而來也凾關馬不歸哥舒翰敗潼¶
　關也可憐山下&KR0017;嵬也環子繫羅衣貴妃小字玉環及¶
　馬嵬之死高力士以羅衣縊焉¶
崔曙嘗作明堂火珠詩其中有佳句曰夜來&KR0031;月滿曙後¶
　一星&KR0012;為文士推服崔旣夭殁有一女名星而無男子¶
　當時異之¶
季煜暮&KR0010;乗醉書扵牖云萬古到頭歸一死醉郷葬地有¶
<pb:KR4i0012_SBCK_031-5a>¶
　高原醒而見之大悔不乆謝世翰(府名談)¶
邵拙字拙之鴈門人好學博通經史水曹&KR0048;趙慶有詩贈¶
　之曰邁古文章金鸑鷟出群行止玉麒麟仕宦不逹而¶
卒有詩傳於時其間有云萬國不得雨&KR0012;雲犹在山此¶
　其應歟(江南野録)¶
何昌陵宰廬陵郡有衙將楊克儉能媚州牧而移其&KR0096;昌¶
　齡以兄事之嘗逰其池舘貽其詩曰經旬因雨不重來¶
　門有蛛絲徑有苔再向白蓮亭上望不知花木為誰開¶
　未㡬克儉連延範貸死而刑其家破焉議者以為其詩¶
　之䜟也¶
賈島嘗為病蟬詩曰病蟬飛不得向我掌中行折翼猶能¶
<pb:KR4i0012_SBCK_031-5b>¶
搏酸音尚極清露華應在腹塵&KR0039;悮侵睛黄雀并烏鳥¶
　俱懐害爾情議者謂無摶風之意果爲禮闈所斥¶
淳化中崇文院直攎絶高處有人題两句云秋風送炎去¶
　庭木葉齊落是年立秋日宋炎罷來年立秋葉齊黜¶
張退傳年七十八除夜有詩云八十光隂有二年烟蘿門¶
　戸喜開&KR0028;近來無柰山中相頻&KR0009;書來許綴班后四年¶
　而薨乃八十二之䜟也此答陳文惠之詩(詩史)¶
沈詢夜宴僚友&KR0084;著辭令曰莫打南來鴈從他向北飛打¶
時&KR0031;打取莫遣两分離是夕爲奴歸秦所殺夫妻並死¶
張忠定少年逰華山謁陳圖南遂欲&KR0046;華山謂圖南曰欲¶
　就分先生山半住可否圖南曰他人即不可如公者吾¶
<pb:KR4i0012_SBCK_031-6a>¶
　當分半山相奉然公方有宦職未可釋此其&KR0020;如家人¶
　張筵笙歌&KR0166;沸忽庖中火起待公救之豈可不赴贈之¶
　詩曰自吴入蜀是㝷常歌舞筵中救火忙乞得金陵飬¶
　閑散也須多謝&KR0066;邉瘡始皆不諭后忠定更鎮杭益晚¶
　年&KR0036;瘡於腦不瘥乞金陵悉如其詩大中祥符七年乙¶
　卯七月二十日終(古今詩話)¶
&KR0364;倪善詩宗人&KR0364;&KR0048;中守吉州徃謁之㑹秋試告别為詩¶
　云秋風江上别旌旗故國無家淚欲垂千里未知投足¶
　地前程應是&KR0234;猿啼誤攻文字身空老却返漁樵計巳¶
　遲羽翼凋零歸不得丹青無路接差池守得詩云此生¶
　不與子相見别後卒於旅邸&KR0828;又有詩云白髪不知容¶
<pb:KR4i0012_SBCK_031-6b>¶
　相國也同閒客滿頭生又題鷺鷥障子云映水有深意¶
　見人無懼心(同前)¶
増修詩話総&KR0027;卷之三十一¶
#+PROPERTY: JUAN 31
#+PROPERTY: FILE SB04n0210-031增修詩話總龜後集-後卷三十一.
<pb:KR4i0012_SBCK_031-1a>¶
百家詩話總&KR0027;後集卷之三十一　壬集¶
　　　　　　　　　　　　舒　城　阮閱　編¶
皇　明　宗　室　月　窓　道　人　刋¶
　　　　　　　　　　　　鄱　陽　程　珖　校¶
　　　格致門¶
詩眼山谷言文章必謹布置每見後學多言以原道命意¶
　曲折後予以此㮣考古人法度如贈&KR0330;見素詩云紈袴¶
　不餓死儒冠多誤身此一萹立意故使人静聴而具陳¶
　之自甫昔少年日早充&KR0026;國賓致君尭舜上&KR0175;使風俗¶
　淳皆儒冠事業也自此意竟䔥條至蹭蹬無縱鱗言誤¶
　身如此也則意舉而文偹故巳有是詩矣然必言其所¶
<pb:KR4i0012_SBCK_031-1b>¶
　以&KR0330;者扵是有厚愧真知之句所以真知者謂傳誦其¶
　詩也然宰相聀在薦賢不當徒愛人而巳士故不能無¶
　望故曰&KR0060;效貢喜難甘原憲貧果不能薦賢則去之¶
　可也故曰焉能心怏怏秪是走踆踆又将入海而去秦¶
　也然其去也必有遅遅不忍之意故曰尚怜終&KR0047;山囘¶
　首清渭濵則所知不可以不别故曰常擬報一飰况懐辭¶
　大臣夫如此是可以相忘扵江湖之外雖見亦不可得¶
　而見矣故曰白鷗波浩蕩萬里誰能馴終焉此詩前賢¶
　録爲壓卷盖布置最得正体如官府甲第&KR0001;堂房室各¶
　有定處不可亂也韓文公原道與書之尭典如此其他¶
　皆謂之變体可也¶
<pb:KR4i0012_SBCK_031-2a>¶
曲水脩禊之㑹人各賦詩成两萹者自右軍安石而下&KR0379;¶
　十一人成一萹者郗曇王鄷而下十五人詩不成罰觥¶
　者凡十六人今&KR0026;所傳詩&KR0190;皆四言五言而又两韵者¶
　两四韵者無幾四言二韵正十六字耳當時得預者徃¶
　徃皆知名士豈獻之軰終日不能措辭扵十六字㢤窃¶
　意古人持重自惜不&KR0082;率爾恐貽乆逺&KR1018;議不如不賦¶
　之為愈(黄常明)¶
白獻晋公云聞說風情筋力在只如&KR0004;破蔡州時雖叙其¶
　功業與夀康其語緩而不迫此可為作詩法也(䂬溪)¶
省題詩自成一家非他詩比也首韵拘扵見題則易扵牽¶
　合中聮縳扵法律則易扵駢對非若逰戯扵烟雲月靈之¶
<pb:KR4i0012_SBCK_031-2b>¶
　形可以縦横在我者也王昌齡錢起孟浩然李商&KR0046;軰¶
　皆有詩名至扵作省題詩則踈矣王昌齡四時調玉燭¶
　詩云祥光長赫矣佳號得温其錢起巨魚縦大壑詩云¶
　方快吞舟意&KR0057;殊在藻嬉孟浩然騏&KR0185;長鳴詩云逐逐¶
懐良馭蕭蕭顧樂鳴李商&KR0046;桃李無言詩云夭桃花正¶
發穠李蕊方繁此䓁句兒童無異以此知省題詩自成¶
　一家也(丹揚集)¶
古辭云藁砧今何在山上復有山何當大刀頭破鏡飛上¶
天藁砧砆也謂夫也山上有山出也大刀頭刀上鐶也破¶
鏡言半月當還也此詩格非當時有釋之者後人豈能¶
曉㢤古辭又云圍碁燒敗襖着子故依然陸&KR0027;䝉皮日¶
<pb:KR4i0012_SBCK_031-3a>¶
　休固嘗擬之陸云旦日思&KR0031;履明時願早諧皮云莫言¶
　春繭薄猶有萬重思是皆以下句釋上句與藁砧異矣¶
　樂府觧題以此格為風人詩取陳詩以&KR0026;民風示不&KR0139;¶
　言之意至東坡無題詩云蓮子擘開湏見薏秋枰着盡¶
　更無棊破彩却有重縫處一飯何曽忘却匙是文與釋¶
　普見扵一句中與風人詩又小異矣(丹&KR0045;集)¶
老杜&KR0084;行與長韵律詩後人莫及而蘇黄用韵下字用故¶
　事處亦古所未到晋宋間人造語題品絶妙今古近世¶
&KR0171;黄帖題䟦之&KR0011;率用此法&KR0057;為要妙(吕氏童蒙訓)¶
學退之不至李翶皇甫湜然翶湜之文足以窺測作文用¶
力處近世&KR0082;學詩則莫若先考江西諸&KR0128;(同上)¶
<pb:KR4i0012_SBCK_031-3b>¶
老杜&KR0084;行最見次第出入本末而東坡長句波瀾浩大變¶
　化不測如作&KR0258;&KR0501;打猛顐入却打猛顐出也(呂氏童&KR0041;/訓)¶
讀古詩十九首及曹子建諸詩如明月入高樓流光正徘¶
　&KR0422;之&KR0011;詩皆思深逺而有餘意言有盡而意無窮也學¶
　者當以此等詩嘗自&KR0636;飬自然下筆髙妙¶
大槩學詩湏以三百萹辭及漢魏間人詩為主方見古人¶
　妙處自無齊梁間綺靡氣味也¶
少㳺過嶺後詩&KR0202;重髙古自成一家與舊作不同學者亦¶
　冝詳味文潜詩自然竒逸非他人可及如秋明&KR0035;外天¶
　客燈青映壁城角冷吟霜淺山寒&KR0321;水旱日吹風川塢¶
　半夜雨卧冷五更秋之&KR0011;逈出時流雖是天姿亦學可¶
<pb:KR4i0012_SBCK_031-4a>¶
　及學者若能常玩味此等語自然有變化處也¶
今人作詩自述則&KR0091;我謂人則&KR0091;君徃徃相習皆然杜子¶
　羙送孔巢父詩云道甫問信今何如墜馬諸公携酒相¶
　㸔詩云甫也諸侯老賔客遇王&KR0029;飲云在扵甫也何由¶
　羡則自述乃&KR0091;名送樊侍御云至尊方旰食仗爾布嘉¶
　惠&KR0009;李太白云昔年有狂客號爾謫仙人送竇九云非¶
　爾更持莭何人符大名則謂人乃&KR0091;爾若謂尊之甚則¶
　称名則前三人皆非通貴之士若謂卑則甚之&KR0091;爾則¶
　後三人皆非穉孺之列盖其詩格變態如是恐不繋重¶
　輕也¶
　　　俲法門¶
<pb:KR4i0012_SBCK_031-4b>¶
退之心訝近来惟貯火眼知别後自添花臨川云&KR0288;為感¶
傷無翠葆眼&KR0025;瞻望有玄花乆欽江揔文才妙自嘆虞¶
翻骨相屯王云乆詣郭璞言多騐老比顔含意更踈韓¶
我今罪重無㱕望直去長安路八千永叔今日始知予¶
　罪大夷陵去此更三千栁十年顦顇到秦京誰料今為¶
　嶺外行王十年江海別常輕豈料今随寡嫂行栁直以¶
　踈慵招物議休&KR0005;文字占時名王直以文章供&KR0243;色未¶
應風月&KR0018;登臨十一年前&KR0047;渡客四千里外北歸人又¶
　一身去&KR0038;六千里萬死投&KR0189;十二年&KR0171;七千里外二毛人¶
　十八灘頭一葉身黄五更㱕夣三千里一日思親十二¶
　時皆不約而合句法使然故也(黄常明)¶
<pb:KR4i0012_SBCK_031-5a>¶
老杜雨詩云紫崖奔處黒白鳥去&KR0065;明而江碧鳥逾白山¶
　青花&KR0082;燃之句似之贈王侍御云暁鶯工迸泪秋月觧¶
　傷神而感時花濺泪恨别鳥驚心之句似之殆是同一¶
　機軸也(&KR0081;常之)¶
劉义詩酷似玉川子而傳扵世者二十七篇而巳氷柱雪¶
　車二詩雖作語竒怪然議論亦皆出於正也氷柱詩云不¶
　爲四時雨徒扵道路成泥渣不爲九江浪徒能汩没天¶
　之涯雪車詩謂官家不知民餒寒盡驅牛車&KR0313;道載屑¶
　玉載載&KR0082;何之秘蔵深當以御炎酷如此等句亦有&KR0024;¶
　扵時與玉川月蝕詩稍相&KR0011;(丹&KR0045;集)¶
張籍云爱養無家客多傳得力方坡贈金山元老云蒜山¶
<pb:KR4i0012_SBCK_031-5b>¶
　幸有閑田地招此無家客任居(&KR0081;常之)¶
白云趂凉行遶竹引睡臥㸔書坡引睡文書信手畨書引睡¶
魔誠人人所同也(同上)¶
　　詩病門¶
學者湏做有用文字不可盡力虚言有用文字所論文字¶
　是也議論文字湏以董仲舒劉向爲主禮記周禮及新¶
　序&KR0003;&KR0080;之&KR0011;皆當貫穿熟攷則做一日便有一日工夫¶
　近世文字如曽子固諸序&KR0057;湏詳味學古人文字湏得¶
　短處如杜子羙詩頗有近質野處如封主簿親事不合¶
　詩之&KR0011;是也東坡詩有汗漫處魯直詩有太新竒太巧¶
　處皆不可不知東坡詩如成都畫手開十眉楚山固多¶
<pb:KR4i0012_SBCK_031-6a>¶
　&KR0400;青者&KR0219;而夀皆穷極思致出新意扵法度之表前賢¶
　所未到然學者專力扵此則亦失古人作詩之意¶
劉禹錫嘉話載楊&KR0021;酒贈項斯詩曰度度見詩詩捴好今¶
　&KR0026;標格勝扵詩平生不觧蔵人善到處相逄&KR0003;項斯斯¶
　集中絶少佳句如晚春花云踈與香風㑹細&KR0005;泉影移¶
　別張籍云子城西並宅御水北同渠拙&KR0086;有餘冝祭酒¶
　公謂標格勝扵詩也&KR0021;酒乃敬之也其贈斯詩鄙俗如¶
　此與斯亦奚逺㢤(&KR0081;常之)¶
　　樂府門¶
周羙成為江寕府溧水令主簿之室有色而慧羙成毎欵¶
　洽于尊席之間世有傳風流子詞盖所寓意焉新緑小¶
<pb:KR4i0012_SBCK_031-6b>¶
　池塘風&KR0277;動碎影舞斜陽羡(一作/見)金屋去来舊時巢燕¶
　&KR0095;花繚繞前度髙墻綉閣鳯帷深處許聴得理&KR0093;黄&KR0082;¶
　&KR0003;又休慮乖芳信未&KR0084;先噎愁轉清商暗想新粧了開¶
朱戸應自待月西廂最苦夣魂今霄不到伊行問甚時¶
却與佳音宻耗痴&KR0005;秦鏡偷換韓香天便教人霎時厮¶
　見何妨新緑待月皆簿厅亭軒之名也(俞羲仲云)¶
徐幹臣伸三衢人政和初以知音律為太常典樂出知常¶
　州嘗自製轉調二郎神之詞云悶来弹鵲又攪碎一簾¶
花影謾試著春衫還思纎手薫徹金虬燼冷動是愁端如¶
　何向但恠得新来多病嗟舊日沈腰如今潘鬂怎堪臨¶
　鏡重省別時泪滴羅&KR0109;猶凝為我厭厭曰高慵起長託¶
<pb:KR4i0012_SBCK_031-7a>¶
　春酲未醒鴈足不来馬蹄難駐門掩一亭芳景空佇立¶
　盡日欄干&KR0029;遍晝長人静旣成㑹開封尹李孝夀来牧¶
　吴郡李以&KR0202;治京兆號李閻羅道岀郡下幹臣大合樂¶
　燕劳之喻羣娼令謳此詞必待其問乃止娼如戒&KR0084;至¶
　三四李果詢之幹臣蹙頞云某頃有一侍婢色藝冠絶¶
　前&KR0010;以亡室不容逐去今聞在&KR0171;州一兵官處屢遣信&KR0082;¶
　復来而今之主公靳之感&KR0099;賦此詞中所叙多其書中¶
　語今焉適有天幸公擁麾于彼不審能為我之地否李¶
　云此甚不難可無慮也旣次無錫賔賛者請受謁次第¶
　李云郡官常至楓橋橋距城十里而逺翌日&KR0712;舟其所¶
　官吏上下望風股栗李一閲刺字忽大怒云都&KR0101;在法¶
<pb:KR4i0012_SBCK_031-7b>¶
　不許出城乃亦至此使郡中萬一有火盗之虞豈不殆¶
　㢤斥都&KR0101;下堦荷枝送獄又數日耴其供牘判奏字其¶
　家震惧求援宛轉哀鳴致懇李&KR0015;云且還徐典樂之妾¶
　了来理㑹兵官者觧其指即日承命然後舎之¶
曽文肅十子㝡鍾愛外祖空青公有夀詞云江南客家有¶
寧馨児三世文章&KR0091;大手一門兄弟獨良眉籍甚衆多¶
　推千里足来自渥洼池莫&KR0029;善題鸎鵡賦青山湏待¶
健時㱕不似傲當時其後外祖果以詞翰名世可謂父¶
　子為知巳也(揮麈)¶
世傳温公有西江月一詞今復得錦堂春云紅日遅遲虚¶
廊轉影槐隂迤&KR0985;西斜彩筆工夫難状晚意烟霞蝶尚不¶
<pb:KR4i0012_SBCK_031-8a>¶
　知春去漫遶幽砌㝷花奈猛風過後縦有殘紅飛向誰¶
　家始如青鬂無價歎飄零宦路荏苒年華今日笙歌叢¶
裏特地咨嗟席上青衫&KR0668;透&KR0312;感舊何止琵琶怎不教¶
　人見老多少離愁散在天涯(東皐雜録)¶
送劉貢父守維&KR0045;作長短句云平山欄檻&KR0029;晴空山色有¶
　無中平山堂望江右諸山甚近&KR0137;以謂永叔短視故云¶
　山色有無中東坡&KR0015;之因賦快㢤亭道其事云長記平¶
　山堂上欹枕江&KR0047;烟雨杳杳没&KR0012;鴻認取醉翁語山色¶
有無中盖山色有無中非烟雨不能然也(藝&KR0080;)¶
方囘詞有鴈後㱕云巧剪合&KR0172;羅勝子&KR0107;頭春意翩翩艶¶
　歌淺&KR0015;拜嫣然願&KR0048;冝此酒行樂駐華年末至文園多¶
<pb:KR4i0012_SBCK_031-8b>¶
病客幽&KR0109;悽断堪怜舊逰夢挂碧雲&KR0065;人㱕落鴈後思¶
發在花前山谷守當&KR0151;方囘過焉人日席上作也腔本¶
臨江仙山谷以方囘用薛道衡詩故易以鴈後㱕云唐¶
劉餗傳記云隋薛道衡聘陳為人日詩曰入春&KR0379;七日¶
離家巳二年&KR0047;人嗤之及云人㱕落鴈後思發在花前¶
　乃曰名下無虚士(復斎漫錄)¶
後山詩話謂退之以文為詩子瞻以詩為詞如教坊雷大¶
　使之舞雖極天下之工要非本色余謂後山之言過矣¶
　子瞻佳詞冣多其間傑出者如大江東去浪淘盡千古¶
　風流人物赤壁詞明月幾時有把酒問青天中秋詞落¶
　日綉簾捲庭下水澄空快㢤亭詞乳燕飛華屋悄無人¶
<pb:KR4i0012_SBCK_031-9a>¶
　桐隂轉午&KR0004;夏詞明月如霜好風如水清景無限夜登¶
　燕子樓詞楚山脩竹如雲異材秀出千林表詠笛詞玉¶
　骨那愁瘴霧氷肌自有仙風咏栂詞東武南城新堤固¶
　漣漪&KR0004;溢宴流杯亭詞氷肌玉骨自清凉無汗夏夜詞¶
　有情風萬里卷潮来無情送潮㱕别叅寥詞缺月挂踈¶
　桐漏断人初静秋夜詞霜降水㾗&KR0053;淺碧鱗鱗露逺洲¶
　九日詞凡此十餘詞皆絶去筆墨畦逕間直造古人不到¶
　處真可使人一唱而三歎若謂以詩為詞是大不然子¶
　瞻自言平生不善唱曲故間有不入腔處非盡如此后¶
　山乃比之教坊雷大使舞是何毎况愈下盖其繆耳¶
百家詩話総&KR0027;後集卷之三十一¶
<pb:KR4i0012_SBCK_031-9b>¶

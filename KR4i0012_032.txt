# -*- mode: mandoku-view; -*-
#+TITLE: 增修詩話總龜
#+DATE: 2015-09-11 23:29:37.515011
#+PROPERTY: ID KR4i0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 32
#+PROPERTY: FILE SB04n0209-032增修詩話總龜-前卷三十二.
<pb:KR4i0012_SBCK_032-1a>¶
增修詩話總龜卷之三十二¶
　　　詩䜟門(下)¶
孟津詩人李讀字長源一日自孟津訪魏仲先曰數𪧐前¶
　有人在床下誦曰行到水窮處未知天盡時予斥其悞¶
　曰豈非坐看雲起時&KR0088;答曰此雲安能起也茲必死期¶
　故來相别痛飲數日而卒(古今詩話)¶
丁晋公摠章聖陵事翰林學士李維援其親識爲挽&KR0048;懇¶
　請扵晋公曰更在陶鉒丁應聲曰隔鉒復陶鑄齋&KR0048;又¶
　挽&KR0048;自然堪下淚何必到斜陽未㡬丁敗¶
張唐卿進士第一人登科期集於興國寺題詩句扵壁曰¶
　一舉首登龍虎榜十年身到鳯凰池有人續云君看姚¶
<pb:KR4i0012_SBCK_032-1b>¶
　曄并梁固不得朝官未可知後果終於京官¶
趙嘏嘗有詩云早晚粗酬身事了水邉歸去一閒人止扵¶
　渭南尉以其精扵詩時謂之趙渭南如韋蘇州云¶
孫秀旣恨石崇不與緑珠又憾潘岳昔遇不以禮復遭遇¶
　晋武帝遂同日收䂖崇歐陽堅潘岳送市石謂潘曰安¶
　仁復爾&KR0088;潘曰可謂白首同歸也潘金谷集云投分&KR0009;¶
　石友白首同所歸亦其䜟也¶
&KR0067;亮出石頭城百姓歌於岸上曰&KR0067;公上武昌翩翩如飛¶
鳥&KR0067;公還揚州白馬牽旒旐果㝷卒¶
來鵬詩思清䴡韋岫尚書常愛其才逰蜀夏課卷中有云¶
　一夜緑荷風剪破賺他秋雨不成珠識者以為不祥是¶
<pb:KR4i0012_SBCK_032-2a>¶
年果失志¶
丁晋公自崖召還有&KR0009;友人詩曰九萬里鵬重出海一千¶
年鶴再歸巢句徤意清然議者曰謂鵬䖏於海為得地¶
出海則失水鶴返其巢則不能翺翔矣卒如其說又扈¶
從東封嘗聞柰何黒水人間隂獄也感其事而為詩曰¶
黒水溪旁&KR0147;駐馬柰何岸上試回頭高崕昏處是隂獄¶
須信人生到此休非佳兆也¶
丁晋公為侍中時嘗作詩曰千金家累非良寳一品官高¶
是強名未㡬奪爵籍没初釋&KR0260;為饒倅同年白稹為判¶
官稹一日以片&KR0083;假緡伍鐶扵公公𥬇曰牓下新婚京¶
國冨室豈無半千質物&KR0088;懼我撓之故矯耳扵間尾書¶
<pb:KR4i0012_SBCK_032-2b>¶
　一絶戯之曰欺天行止吾何有立地機關子太乖五百¶
　青蚨两家闕赤洪崖打白洪崕朱崕之行兆扵此¶
蘇子羙失意秋日登蘇之閶門云年光冉冉催人老雲物¶
　涓涓又變秋家在鳯凰城𨶕下江山何事苦相留又書¶
　其旁云江山留人也人留江山也卒不用亦詩之䜟¶
鄭毅夫罷禁林行次南都遇雨為二篇曰雨聲飄㫁忽南¶
　去雲𫝑旋生從北流應料凉風消息近蕭蕭巳在𣗳梢¶
　頭又曰榴火燒空未擬休忽驚快雨破清秋晚雲淡淡¶
　趂落日只到楚江南岸頭僧文瑩見之訝其氣不振解¶
錢塘赴青社卒楚州¶
崔玄諫議有子名勉與趙叔平同年登第轉大理評事過¶
<pb:KR4i0012_SBCK_032-3a>¶
　天津橋墜馬時集賢韓公與趙同為開封府推官韓崔¶
　壻也聞其墜馬&KR0205;徃眡之但嘔血不止數日館扵韓舎¶
　因作詩曰身随花露重命逐藕絲輕明朝風雨霽歸路¶
　在三清明日果卒時有㣲風細雨¶
盧多遜方丱角其父携就雲陽觀小學與群児見廢壇上¶
　有古簽一筒競徃抽之為戯多遜尚未識字抽一簽歸¶
　示其父詞曰身出中書堂須因天水白登仙五十二終¶
　為蓬島客父見之頗意以為吉兆迨作相與秦王事故¶
　敗始因遣堂吏趙白遂竄南荒卒于朱崕年五十二無¶
　一字之差(並同前)¶
嚴惲字子重善為詩嘗有詩云春光冉冉歸何處更向花¶
<pb:KR4i0012_SBCK_032-3b>¶
前把酒盃盡日問花花不語為誰零落為誰開累舉不¶
第卒扵呉中(南部新書)¶
汝州劉廷芝字希夷苦篇詠善為閨帷之作詞哀多似古¶
　調體𫝑與時不合遂不為人所重希夷羙姿貌善彈琵¶
　琶好酒色落魄不拘常俗為白頭吟忽作一聮語曰今¶
年花落顔色改明年花開誰復在旣而復嘆曰我此語¶
　似䜟石崇曰白首同所歸復何所異乃除之復作二句¶
　曰年年歲歲花相似歲歲年年人不同復歎曰死生有¶
命豈復由此乃并留前句作詩後歲餘爲奸人所害¶
隋長夀年中有鄭州鄭蜀賔風流名士頗善五言蹉跎郷¶
閭不求聞逹垂掛冠選授江左一尉臨去賔友祖餞至¶
<pb:KR4i0012_SBCK_032-4a>¶
　上東門留别曰畏途方萬里生涯近百年不知將白首¶
　何處入黄泉酒酣自詠聲調哀蹙合坐嗚咽卒扵官時¶
　人比之劉廷芝(同前)¶
㓂萊公初爲宻學方年少得意偶撰江南曲其句有江南¶
　春盡離腸㫁蘋滿汀洲人未歸日暮江頭一望時愁情¶
　不㫁如春水之𩔖音皆悽愴末年果南遷(拾遺)¶
孫咸不知何許人而長於預知災異又善為詩開寳初客¶
　于九江因逰廬山有詩留題九天使者廟云獨入玄宫¶
禮至真焚香不為賤貧身秦淮两㟁沙埋骨湓浦千家¶
　血染塵廬阜烟霞誰是主虎溪風月屬何人九江太守¶
勤王事好放天兵渡要津不踰數年金陵板蕩九江重¶
<pb:KR4i0012_SBCK_032-4b>¶
　闈人受𡍼炭並應此詩咸後卒於南昌衆人棄尸扵江¶
　中泝流而上咸異之¶
蘇易簡罷翰林學士以禮部侍&KR0048;知南陽日年未四十屢¶
　有閒冷之嘆有老僧獨處外城古寺通儒術能詩故公¶
　與詩曰憔悴今年三十六與師氣味不争多未㡬而卒¶
二宋以文章齊名天下子京守蜀日作詩三百名曰猥藁¶
　有碧雲謾有三年信明月空爲两地愁後卒不入两地¶
　人以爲詩䜟¶
王元澤少時作白苧行有云君心莫厭頻歡樂請看雲間¶
　日西入議者謂羙則羙矣然日西光景無多近乎䜟果¶
　不永夀¶
<pb:KR4i0012_SBCK_032-5a>¶
王𪔂湖湘人字則之季父多㳺江左有洪州西山詩云林¶
　泉空有東西路風月難㝷十二家議者謂必無名第後¶
　果然嘗作鸂鶒詩云棲息應難近小池性靈閒雅衆禽¶
　希蒲洲日暖依花立漁浦烟深貼浪飛遺羽參差沾水沬¶
餘蹤稠叠印苔衣晚來林徑㣲風起何處相呼着對歸¶
狄渙孤鴈云更無聲接續空有影相隨聞此句者皆云必¶
　無後果如其言(並同前)¶
陳無巳賦高軒過詩云晚知書𦘕真有益却恠歲月來無¶
　多不數月遂卒(直方詩話)¶
秦少㳺紹聖初請外以校勘為杭倅方至楚泗間有詩云¶
　平生逋欠僧房睡准擬如今處處還詩成之明日以言¶
<pb:KR4i0012_SBCK_032-5b>¶
　者落職&KR0101;處州酒人以為詩䜟¶
東坡有送戴蒙赴成都玉局&KR0026;詩云莫欺老病未歸身玉¶
　局他年第㡬人又有過嶺一篇云劍南西望七千里乗¶
　興真為玉局逰後卒於是觀¶
方元脩字時敏一日與楊信祖饒次守過余坐中分題人¶
　以姓為韻而楊有共約城南方之句後數日録此唱和¶
　扵前忽有一同人讀云共釣城南方盖釣字以約字草¶
　不相辨而讀者悮之時敏大以爲惡不三日其父省中¶
　歸暴卒後數月其母亦亡(並同前)¶
范攄處士有子七歲作𨼆者詩云掃葉隨風便澆花趂日¶
　隂方干聞之曰此可入室又作夏景詩云閒雲生不雨¶
<pb:KR4i0012_SBCK_032-6a>¶
　病葉落非秋干曰必不夀果卒後有歐陽彬之子稚齒¶
　作田父詩云桑柘殘陽裏児孫落葉中廖凝見之曰可¶
　惜天才同范氏之子㝷亦卒(郡閣雅談)¶
髙&KR0002;拙善詩從誨辟於幕下嘗作中秋不見月云人間雖¶
　不見天外自分明從誨覧之謂賔佐曰此詩雖好不利¶
　扵巳將來但恐䘮明後果如其言(大定録)¶
王元之甞作病鶴云埋瘞肯同鸚鵡塚飛鳴不到鳯凰池¶
　其文學才藻登金門玉堂不爲難也竟不至其地見扵¶
　是矣(青𤨏集)¶
張■字退翁都下人有言懐詩云命交隨分樂天賜一生¶
　閑&KR0163;屋有聲而不第亦詩之䜟¶
<pb:KR4i0012_SBCK_032-6b>¶
王寂都下人重信義少然諾嘗撫劍鋏為之歌曰人間冉¶
冉混塵埃身後身前事莫猜早悟浮生都是夣當時悔¶
　向夣中來又曰當年吁氣謾如虹回首都歸冷𥬇中翠¶
　玉峰前好歸去可憐三十二秋風時寂年三十二明年¶
　寂知事莫非前定𥬇出都門而去至太行馹舎暴卒在¶
　仕者遂葬於西崦下(並同前)¶
徐振甫興化軍人居朝京門外未第時䜟曰折着屋爛着¶
椽朝京門外出狀元振甫將第而門果壊黄裳道夫南¶
劍州人家居龍溝未第間有䜟曰掘龍溝出龍頭道夫¶
將第而溝果脩浚興化軍有壺公山䜟云壺公山&KR0002;㫁¶
莆田朱紫半水遶壺公山此時方好看蔡君謨興水利¶
<pb:KR4i0012_SBCK_032-7a>¶
　&KR0517;民田引水遶壺公山登第者比前在朝廷者半朱紫¶
　矣(搜神秘覧)¶
韓魏公起堂扵北池上效樂天因名曰醉白堂五月堂成¶
　公賦詩二篇其一卒章云霓裳時事非吾事且學熏酣¶
　石上眠自尔寢疾以六月二十五日薨此詩遂爲絶筆¶
　旣而神廟遣使特爲石藏以葬始悟石上眠之句&KR0002;䜟¶
　云公薨士大夫恨勲徳之難名知與不知皆爲泫然而¶
　嘆曰天何不爲我留歐陽公爲魏公作誌文而後死也¶
(韓魏公别録)¶
鄭毅夫守杭題僧文瑩所居壁云西湖頻送客緑波舟楫¶
　輕春入蘿逕静浪花翻逺晴又云東風江雲北飛燕同¶
<pb:KR4i0012_SBCK_032-7b>¶
　&KR0009;青春不相見又題杭郡閣云雨影横殘紅秋容隂映¶
　日寒江帶暮流曉角穿雲出峰藏翠如織𪧐鳥去無迹¶
　封書冩所懐&KR0147;托金門翼時頗訝其氣𧰼不逺後觧杭¶
　麾將赴青社以病泊舟楚州而卒其語巳兆於先矣玉¶
(壺清話)¶
増修詩話總龜卷之三十二¶
<pb:KR4i0012_SBCK_032-8a>¶
#+PROPERTY: JUAN 32
#+PROPERTY: FILE SB04n0210-032增修詩話總龜後集-後卷三十二.
<pb:KR4i0012_SBCK_032-1a>¶
百家詩話總龜後集卷之三十二¶
　　樂府門¶
翰林學士聶冠卿嘗扵李良定公席上賦多䴡詞云想人¶
　生羙景良辰堪惜問其間賞心樂事就中誰是并得况¶
　東城鳯䑓沁𫟍泛晴波淺照金碧露洗華桐烟霏&KR0093;栁¶
　緑隂摇曵蕩春一色𦘕堂逈玉簮瓊佩髙㑹盡詞客清¶
　&KR0172;乆重燃絳蠟別就瑶席有翻若驚鴻体熊暮為行雨標¶
　格逞珠喉緩&KR0084;妖䴡似听流鶯亂花隔慢舞萦廽嬌¶
　鬟低嚲腰支纎細困無力忍分散彩雲㱕後何處更㝷¶
　覔休辭醉明月好花莫謾輕擲蔡君謨時知泉州&KR0009;良¶
　定公書云新傳多䴡辭&KR0274;宴遊之娛使病夫舉首増¶
<pb:KR4i0012_SBCK_032-1b>¶
　歎耳又近者有客至自京師言諸公春日多㑹于元伯¶
　園池因念昔逰輙形萹詠緑渠春水走潺湲𦘕閣&KR0280;¶
　峦映雪鮮酒令巳行金盞側樂聲&KR0004;認翠裙貟清逰勝¶
　事傳都下多䴡新詞到海邉曽是尊前沉醉客天涯¶
　囘首重依然苕溪漁隠曰冠卿詞有露洗華桐烟霏¶
　&KR0093;栁之句此正是中春天氣下句乃云緑隂摇曵蕩春¶
　一色其時未有緑隂真語病也(復斎漫録)¶
吾昔自杭移高宻與楊元素同舟而陳令舉張子野皆&KR0025;¶
　余過李公擇扵湖遂與劉孝叔俱至松江夜半月出置¶
　酒垂虹亭上子時年八十五以&KR0084;詞聞扵天下作定風¶
　波令其略云見&KR0003;賢人聚呉分試問也應旁有老人¶
<pb:KR4i0012_SBCK_032-2a>¶
　星坐客&KR0172;甚有醉倒者此樂未嘗忘也今七年耳子野¶
　孝叔令舉皆為異物而松江橋亭今&KR0010;七月九日海風¶
　駕湖平地丈餘蕩盡無餘孑遺矣追思曩時真一夢¶
　耳苕溪漁隠曰呉興郡圃今有六客亭即公擇子瞻元¶
　素子野令舉孝叔時公擇守呉興也東坡又云余昔與張¶
　子野劉孝叔李公擇陳令舉揚元素㑹于呉興時子野¶
　作六客詞其卒章盡道賢人聚呉分試問也應旁有老¶
　人星凡十五年𠕅過呉興而五人者皆巳亡矣時張仲¶
　謀與曹子方劉景文蘇伯固張秉道為坐客仲謀請作¶
　後六客詞云月滿苕溪照夜堂五星一老閗光芒十五¶
　年間真夣裏何事長庚對月獨凄凉緑𩬊蒼顔同¶
<pb:KR4i0012_SBCK_032-2b>¶
　一醉還是六人吟𥬇水雲鄊賔主談鋒誰得似看取曹¶
　劉今對两&KR0171;張(東坡)¶
栁三変字景荘一名永字𦒿卿喜作小詞然薄扵操行當¶
時有薦其才者上曰得非填詞栁三变乎曰然上曰且¶
去填詞由是不得志曰與儇子縦逰倡舘酒樓間無復檢¶
率自&KR0091;云奉聖㫖填詞栁三変扵乎小有才而無徳以¶
将之亦士君子之所冝戒也栁之樂章人多&KR0091;之然大¶
㮣非覊旅穷愁之辭則閨門媱媟之語若以歐永叔晏¶
　叔原&KR0171;子瞻黄魯直張子野秦少㳺軰較之萬萬相遼¶
彼其所以傳名者直以言多近俗俗子易悦故也皇祐¶
中老人星現永應制撰詞意望厚恩無何始用漸字終¶
<pb:KR4i0012_SBCK_032-3a>¶
篇有太液波翻之語其間宸逰鳯輦何處與仁廟挽¶
　詞闇合遂忤㫖士大夫惜之余謂栁作此詞借使不忤¶
　亦無佳處如嫩菊黄深拒霜紅淺竹籬茅舎何處無此¶
　景物方之李謫仙夏英公等應制詞殆不啻天冠地履¶
　也世傳永嘗作輪㙜子早行詞頗自以為得意其後張¶
　子野見之云旣言怱怱䇿馬登途滿目淡烟衰艸則巳¶
辯色矣而後又言楚天闊望中未暁何也抑何語意顛¶
　倒如是(藝𫟍)¶
先君嘗云古詞絳都春有鼇山綵(字犯太上/皇御名)&KR0382;莱島之句¶
　當云綵締余前集悞以古詞為柳詞今正是之(苕溪漁隱)¶
先君頃嘗丐祠居射村作感皇恩一詞云乞得夣中身㱕¶
<pb:KR4i0012_SBCK_032-3b>¶
　棲水雲始&KR0116;精神自家底峭帆輕掉時與白鷗㳺戯畏¶
　途都不&KR0249;風波起光景如梭人生浮華百&KR0010;何妨盡沉¶
　醉臥龍多事謾&KR0003;三分竒計筭来争似我長昏睡又嘗¶
　江行阻風作漁家傲一詞云幾日北風江海立千車萬¶
　馬鏖声急短掉峭寒欺酒力飛雨息瓊花細細穿窓𨻶¶
　我本緑蓑青若笠浮家泛宅烟波逸渚鷺沙鷗都舊識¶
　行未得高歌與尔相㝷覔(同上)¶
顔氏家訓云别易㑹難古人所重江&KR0047;餞送下泣言離北¶
　間風俗不屑此事岐路言離&KR0172;𥬇分首李後主盖用此¶
　語耳故長短句云别時容易見時難(復斎漫錄)¶
舊詞高雅非近世所及如撲胡蝶一詞不知誰作非惟藻¶
<pb:KR4i0012_SBCK_032-4a>¶
　䴡可喜其腔調亦自婉美¶
馮延巳著樂章百餘闋其鶴冲天詞云暁月墜雲披銀燭¶
　錦屏幃建章鍾動玉繩低宮漏出花遲又㱕囯謡詞云¶
　江水碧江上何人吹玉笛扁舟逺送瀟湘客蘆花千里¶
　霜月白傷行色明朝便是𨵿山隔見&KR0091;扵世元宗樂府¶
　詞云小樓吹徹玉笙寒延巳有風乍起吹皱一池春水¶
　之句皆為警䇿元宗嘗戯延巳吹皱一池春水干卿何¶
事延巳曰未如陛下小樓吹徹玉笙寒元宗悦苕溪漁¶
　𨼆曰古今詩話云江&KR0047;成文㓜為大理卿詞曲妙絶嘗¶
　作謁金門云風乍起吹皱一池春水中　聞之因案獄¶
　稽𣻉召詰之且謂曰卿聀在典刑一池春水又何干扵¶
<pb:KR4i0012_SBCK_032-4b>¶
　卿文㓜頓首又本事曲云&KR0047;唐李囯主嘗責其臣曰¶
　吹皱一池春水干卿何事(盖趙公所撰謁金門辞/有此一句最為警䇿)其臣¶
　即對曰未如陛下小樓吹徹玉笙寒若本事曲所記但¶
　云趙公&KR0004;無其名所傳必悞惟&KR0047;唐書古今詩話二說¶
　不同未詳孰是(南唐書)¶
李感化善謳&KR0084;聲韵悠&KR0045;清振林木繋樂部為&KR0084;板色元¶
　宗嘗作浣溪沙二闋手冩賜感化曰菡蓞香消翠葉殘¶
　西風愁起碧波間還與容光共憔悴不堪㸔細雨夣囘¶
　雞塞逺小樓吹徹玉笙寒蔌䔩泪珠多少恨𠋣䦨干手¶
捲真珠上玉鈎依前春恨鎻重樓風&KR0187;落花誰是主思¶
　悠悠青鳥不傳雲外信丁香空結雨中愁廽首緑波三¶
<pb:KR4i0012_SBCK_032-5a>¶
　峽暮接天流後主即位感化以其詞札上之後主感動¶
　賞賜感化甚&KR0278;苕溪漁𨼆曰元宗即嗣主李璟嘗作此¶
　二詞古今詞話乃以為後主作非也後主名煜(&KR0047;唐書)¶
東坡大江東去赤壁詞語意高妙真古今絶唱近時有人¶
　和此詞題扵郵亭壁間不著其名語雖粗豪亦氣槩可¶
　取今謾筆之詞曰炎精中否歎人材委靡都無英物戎¶
　馬長驅三犯𨶕誰作連城堅壁楚漢吞并曹劉割㨿白¶
　骨今如雪書生鑚破簡編&KR0003;甚英傑天意眷我中興¶
　吾君神武小曽孫周發海岳封疆俱效聀狂虜何劳追¶
　㓕翠羽&KR0047;巡叩閽無路徒有冲冠𩬊孤忠耿耿劍&KR0289;冷¶
　浸秋月(苕溪漁隠)¶
<pb:KR4i0012_SBCK_032-5b>¶
孫&KR0712;字濟師嘗作落梅詞甚佳一聲𦍑&KR0249;吹嗚咽玉溪半¶
　夜梅飜雪江月正茫茫断橋流水香含章春欲暮落日¶
　千山雨一㸃着枝酸呉姫先齒寒(同上)¶
汪彦章舟行汴中見岸旁𦘕舫有映簾而觀者甚見其額¶
　有詞云小舟簾𨻶佳人半露梅粧額緑雲低映花如刻¶
　恰似秋霄一半銀蟾白結児梢朶香紅扐鈿蝉隠隠摇¶
　金碧春山秋月渾無迹不露墻頭些子真消息&KR0009;醉落¶
　&KR0334;(同上)¶
詞句&KR0082;全萹皆好極爲難得如賀方囘淡黄楊栁𢃄棲鴉¶
　秦處度藕葉清香勝花氣二句冩景詠物可謂造㣲入¶
　妙若其全萹皆不逮此矣徐幹臣鴈足不来馬蹄難駐¶
<pb:KR4i0012_SBCK_032-6a>¶
　門掩一庭芳景駐字當作去字語意乃佳周羙成水亭¶
　小浮萍破處簷花薕影顛倒按杜少陵詩灯前細雨簷¶
花落羙成用此簷花二字全與出處意不相合乃知用¶
字之難矣趙徳麟重門不鎻相思夣随意遶天涯徐師¶
　川栁外重重叠叠山&KR0210;不断愁来路二詞造語雖不同¶
其意絶相𩔖古詞水竹舊院落櫻筍新&KR0188;果一本是水¶
　竹舊院落鶯引新雖過不然櫻筍新&KR0188;果則與上句有¶
　何干渉董武子疇昔㝷芳秘殿西日厭金鋪宮栁垂垂¶
　然秘殿豈是㝷芳之處非所當言也¶
侯元功䝉密州人自少㳺塲屋年三十有一始得郷貢人¶
　以其年長邈寝不之敬有輕薄子𦘕其形扵紙鳶上引¶
<pb:KR4i0012_SBCK_032-6b>¶
　線放之䝉見而大𥬇作臨江仙詞題其上曰未遇行蔵¶
　誰肯信如今方表名踪無端良匠𦘕形容當風輕借力¶
　一舉入高空才得吹嘘身漸穩只疑逺赴蟾宫雨餘時¶
　候夕陽紅幾人平地上看我碧霄中䝉一舉即登第年¶
　五十餘遂為执政(夷堅志)¶
曽端伯慥編樂府雅詞以秋月詞念奴嬌為徐師川作梅¶
　詞㸃絳唇為洪斍範作皆悞也秋月詞乃李漢老梅詞¶
　乃孫和仲冲冲即正言諤之子也又世傳江城子青玉¶
案二詞皆東坡所作然西清詩話謂江城子乃葉少藴¶
作桐江詩話謂青玉案乃姚進道作四詞皆佳今併録¶
之念奴嬌詞云素光練浮映秋山隠隠修眉横緑鳷鵲¶
<pb:KR4i0012_SBCK_032-7a>¶
　樓高天似水碧瓦寒生銀粟千丈斜暉奔雲湧露飛过¶
　盧仝屋更無塵氣滿庭風碎梧竹誰念鶴𩬊仙翁當¶
　年曽共賞紫岩飛瀑對飲三人&KR0147;痛飲一洗離愁千斛¶
　斗轉參横翩然㱕去萬里&KR0016;黄鵠滿天霜暁呌雲吹断¶
　横玉㸃絳唇詞云流水泠泠断橋斜路梅枝亜雪初下¶
　全似江&KR0047;𦘕白璧青錢難買春無價㱕耒也風吹芷野¶
　一㸃香随馬江城子云銀濤無際卷&KR0382;&KR1589;落霞明暮雲¶
　平曽見青鵉紫鳯下層城二十五弦弹不盡空感㮣有¶
　餘情蒼梧烟水断㱕程捲霓旌為誰迎空有千行流泪¶
　&KR0009;幽貞舞罷魚龍雲海晚千古恨入江聲青玉案詞云¶
　三年枕上呉中路遣黄耳随君去若到松江呼小渡莫¶
<pb:KR4i0012_SBCK_032-7b>¶
　驚鷗鷺四橋盡是老子經行處&KR2495;川圗上看春暮長記¶
　高人右丞句作箇㱕期天巳許春衫猶是小蛮針線曽¶
　&KR0668;西湖雨漢老念奴嬌詞中有滿天霜暁呌雲吹断横¶
　玉之句乃用崔魯華清宫詩銀河𣻌𣻌月輝暉樓碍¶
　天邉織女機横玉呌雲清似水滿空霜逐一聲飛或¶
　云呌雲乃笛名非也又端㑑所編樂府雅詞中有漢宫¶
　春梅詞云是李漢老作非也乃晁冲之叔用作政和間¶
　作此詞獻蔡攸是時■朝廷方典大晟府蔡攸携此詞¶
　呈其父云今日扵樂府中得一人京覧其詞喜之即除¶
　大晟府丞今載其詞曰瀟&KR0904;江梅白竹捎稀處横两三¶
　枝東君也不愛惜雪壓風欺無情燕子怕春寒輕失佳¶
<pb:KR4i0012_SBCK_032-8a>¶
期惟是有&KR0047;来歸鴈年年長見開時清淺小溪如練問¶
　玉堂何似茅舎踈籬傷心故人去後冷落新詩微雲淡¶
　月對孤芳分付他誰空自𠋣清香未减風流不在人知¶
　此詞中用玉堂事乃唐人詩云白玉堂前一𣗳梅今朝¶
　怱見數枝開児家門户重重閉春色因何得入来或云¶
　玉堂乃翰𫟍之玉堂非也(苕溪漁隱)¶
元豊間都人李嬰調蘄水縣令作滿江紅一曲徃黄州上¶
　東坡東坡甚喜之其詞云荆楚風烟寂寞近中秋時候¶
　露下泠蘭英將謝葦花初秀㱕燕殷勤辭巷陌鳴蛩凄¶
　楚来窓牗又誰念江邉有神仙飄零乆横琹𦞃携笻手¶
　矌望眼閑吟口任紛紛萬事到頭何有君不見凌&KR0196;冠¶
<pb:KR4i0012_SBCK_032-8b>¶
　劍客何人氣貌長依舊㱕去来一曲為君吟為君夀(苕/溪)¶
(漁隱)¶
古樂府詩云今世褦襶子觸热到人家褦襶集韵觧之云¶
　不曉事余素畏热乃知人觸热来人家其謂不曉事宜¶
矣嘗愛王逐客作夏詞送將㱕不用浮𤓰沉李等事而¶
　天然有塵外凉思其詞云百尺清泉聲陸續映瀟洒碧¶
　梧翠竹面千歩囬廊重重簾幕小枕欹寒玉試展絞綃¶
　㸔𦘕軸見一片瀟湘凝緑待玉漏穿花銀河穿地月上¶
　欄干曲此語非觸热者之所知也苕溪漁隠曰余嘗¶
　愛李太白夏曰山中詩脫巾掛石壁露頂洒松風其清¶
　凉可想也(漫叟詩話)¶
<pb:KR4i0012_SBCK_032-9a>¶
賈耘老舊有水閣在苕溪之上景物清曠東坡作守時屢¶
　過之題詩𦘕竹扵壁間沈㑹宗又為賦小詞云景物因¶
　人成勝槩滿目更無塵可碍等閑簾幕小欄干衣未觧¶
　心先快明月清風如有待誰信門前車馬隘别是人間¶
　閑世界坐中無物不清凉山一帶水一𣲖流水白雲長¶
　自在其後水閣屢易主今已摧毀乆矣遺址正與余水¶
　閣相近同在一岸景物悉如㑹宗之詞故余嘗有鄙句¶
　云三間小閣賈耘老一首佳詞沈㑹宗無限當時好風¶
　月如今捴属續溪翁盖謂此也(苕溪漁隱)¶
晏叔原工小詞如舞低楊栁樓心月&KR0084;盡桃花扇底風不¶
　愧六朝宫掖到荆公小詞云揉藍一水萦花艸𡨜寞小¶
<pb:KR4i0012_SBCK_032-9b>¶
　橋千嶂抱人不到柴門自有清風掃略無塵圡思山谷¶
　小詞云春未透花枝瘦正是愁時候極為學者所&KR0091;賞¶
　味秦湛處度嘗有小詞云春透水波明寒峭花枝瘦盖¶
　法山谷也(雪浪斎日記)¶
孫洙字巨源元豊間為翰𫟍名重一時李端愿太尉世戚¶
　里折莭交搢紳間而孫徃来&KR0057;數㑹一日鎻院宣召者¶
　至其家則巳出數十軰踪迹之得扵李氏時李新納妾¶
　能琵琶孫飲不肯去而迫扵宣命李不敢&KR0468;遂入院幾二¶
　鼓矣艸三制罷復作長短句寄恨恨之意遲明遣示李¶
　其詞曰樓頭尚有三通鼓何湏抵死催人去上馬苦匆¶
　匆琵琶曲未終囘頭凝望處那更簾纎雨漫道玉為堂¶
<pb:KR4i0012_SBCK_032-10a>¶
　玉堂今夜長(夷堅志)¶
武才人出慶夀宮色最後庭&KR0073;陵得之㑹教坊獻新聲爲¶
　作詞號瑶䑓第一層(后山詩話)¶
栁三変逰東都&KR0047;北二巷作新樂府骩骳&KR0025;俗天下詠遂¶
　傳禁中　仁宗頗好其詞毎對酒必使侍伎&KR0084;之𠕅三¶
　三変聞之作宮詞號醉&KR0382;莱因内官逹後宮且永其𦔳¶
　仁宗聞而覺之自是不復歌其詞矣㑹改京官乃以無¶
　行黜之後改名永仕至屯田貟外郎苕溪漁隠曰先君¶
　嘗云栁詞鼇山綵(字犯/太/上皇御)&KR0382;莱島當云綵締坡詞低¶
　綺戸當云窺綺戸二字旣改其詞益佳(后山詩話)¶
荆公問山谷云作小詞曽㸔李後主詞否云曽㸔荆公云¶
<pb:KR4i0012_SBCK_032-10b>¶
　何處最好山谷以一江春水向東流為對荆公云未若¶
　細雨夣囘雞塞逺小樓吹徹玉笙寒又細雨&KR0668;流光最¶
　妙(雪浪齋日記)¶
&KR0047;唐李後主㱕朝後每懐江國且念嬪妾散落欝欝不自¶
　&KR0147;嘗作長短句云簾外雨潺潺春意䦨珊衾不煖五¶
　更寒夣裏不知身是客一餉貪&KR0172;獨自莫凭欄無限関¶
　山別時容易見時難流水落花何處也天上人間含思¶
　悽惋未幾下世(西清詩話)¶
李後主詞云三十餘年家&KR0038;數千里地山河幾曽慣干戈¶
　一旦㱕為臣虜沈腰潘鬂消磨最是蒼皇辭庙日教坊¶
　猶奏別離&KR0084;揮泪對宫娥後主旣為樊若水所賣舉囯¶
<pb:KR4i0012_SBCK_032-11a>¶
　與人故當慟&KR0152;扵九庙之外謝其民而後行顧乃揮泪¶
宮娥听教坊離曲㢤(東坡)¶
&KR0047;唐後主圍城中作長短句未就而城破櫻桃落盡春㱕¶
　去蝶飜金粉𩀱飛子規啼月小樓西曲䦨金箔惆悵捲¶
　金&KR0378;門巷寂寥人去后望殘烟艸低迷余嘗見殘藁¶
　㸃染晦昧心方危窘不在書耳　藝祖云李煜若以作¶
　詩工夫治國事豈為吾虜也苕溪漁隠曰余觀太祖¶
　實録及三朝正史云開寳七年十月詔曹彬潘羙等率¶
　師伐江&KR0047;八年十一月㧞昇州今後主詞乃詠春景决¶
　非十一月城破時作西清詩話云後主作長短句未就¶
　而城破其言非也然王師圍金陵凢一年後主扵圍城¶
<pb:KR4i0012_SBCK_032-11b>¶
　中春間作此詞則不可知是時其心豈不危窘扵此言¶
　之乃可也(西清詩話)¶
前人評杜詩云紅豆啄殘鸚鵡粒碧梧棲老鳯凰枝若云¶
　鸚鵡啄殘紅豆粒鳯凰棲碧梧枝便不是好句余謂詞¶
　曲亦然李景有曲手捲真珠上玉鈎或改為珠簾舒信¶
　道有曲云十年馬上春如夣或改云如春夣非所謂遇¶
　知音(漫叟詩話)¶
呉越後王来朝　太祖為置宴出内妓弹琵琶王獻詞曰¶
　金鳯&KR0082;飛遭掣搦情脉脉㸔　玉樓雲雨隔祖起拊其¶
　背曰誓不殺錢王(后山詩話)¶
百家詩話總龜後集卷之三十二¶

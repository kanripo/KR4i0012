# -*- mode: mandoku-view; -*-
#+TITLE: 增修詩話總龜
#+DATE: 2015-09-11 23:29:37.557759
#+PROPERTY: ID KR4i0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 33
#+PROPERTY: FILE SB04n0209-033增修詩話總龜-前卷三十三.
<pb:KR4i0012_SBCK_033-1a>¶
增修詩話總&KR0027;卷之三十三¶
　　　紀夣門(上)¶
周琬湘中人&KR0712;舟長沙夣二吏引入南嶽廟内升殿殿起¶
　接之曰知入京銓選欲奉辟在此亦與人世之樂不踈¶
　琬曰名宦未達且欲赴銓王曰如此則不敢奉縻也乃¶
　作詩送琬曰住此旣非樂捨此去何啚&KR0002;問青氊事惟¶
　留一角書至京調中牟尉忽卧病旅中且慮不起作妻¶
　子書一角封卑而卒(洞㣲志)¶
侯復字復之世本三秦人嘗登乾陵賦詩曰&KR0020;欲傾江移¶
㤗華乾坤都在手心中幾時直欲更唐柞不柰簾前有¶
　狄公又曰太宗蹀血平寰宇何事高宗信女王當時朝¶
<pb:KR4i0012_SBCK_033-1b>¶
　端無正人天下分毫皆姓武歸寢夣一朱衣人引至大¶
　宫&KR0419;有一婦人坐殿上衣王者服侍立皆婦人知其爲¶
　唐天后也問復曰前代帝可譏而陵寢可登乎復遜謝¶
　之令升殿與論當時事酌以酒再令賦詩曰堂殿無人¶
　古苑空幽花盡日度春風山鶯海燕舊時在時復飛來¶
　入故宫唐宫秦苑皆離&KR0112;常遣詩人興倍增落日牛羊¶
　歸巳盡朦朧初月上乾陵后覧詩&KR0057;異令呼杜夫人來¶
　至即謂復曰此如晦之逺孫也當時爲第一色帝欲見¶
　之多稱疾其強項與爾敵令與復飲杜夫人贈復詩曰¶
　深宫鎻閉暗生塵默默那知歲月新泉室乆無人氣味¶
　不知今日再逢春留數日而歸臨行復以詩别夫人曰¶
<pb:KR4i0012_SBCK_033-2a>¶
　丈夫剛鐡腸因花反柔弱男子忠義心於情安可薄几¶
　有㶑灔巵席有燕趙&KR0078;人生捨此外萬事俱不知魂魄¶
　恍逰仙自信皆偶然匆&KR0205;又分散涕淚何流漣從斯對¶
　佳景蕭索春風前今夕天角月光滿人不圓幽池&KR0031;鸂¶
鶒日日浮清泉霜鶻長天外驚飛急似弦一落江沙上¶
　一墮古溪邉獨行寒水畔悲鴻誰見憐何時再相遇共¶
　戯復&KR0031;眠復徘徊不忍去因為執繖者擊其腦遂覺¶
(翰府名談)¶
明皇幸蜀回居南内嘗夣中見妃子扵蓬山太真院作詩¶
　遺之使焚扵馬嵬山下云風急雲驚雨不成覺來仙夣¶
　甚分明當時苦恨銀屏影&KR0210;隔仙&KR0078;秪聴聲又作妃子¶
<pb:KR4i0012_SBCK_033-2b>¶
　所遺羅襪銘曰羅襪羅襪香塵生不絶細細圓圓地下¶
　得瓊鈎窄窄&KR0211;&KR0211;手中弄初月又如脫履露纎圓恰似¶
　同衾見時節方知清夣事非虚暗引相思㡬時歇¶
待制王公素仲儀任御史曰嘗夣至玊京黄闕殿上有紺¶
　服翠冠者吾東門侍&KR0048;公則西門侍&KR0048;也昔以奏牘玊¶
　帝前語傷鯁訐遂責于世公夣回題詩於書窓曰似去¶
華胥國裏來雲霞深處見樓䑓月光冷射雞窓急驚¶
覺逰仙夣一迴公晚歳復思玉京之夣作詩曰虚碧中¶
藏白玉京夣魂飛入黄金城何時再歩烟霄外皓齒仙¶
　童巳掃&KR0550;¶
盧綘字晋卿因病痁夣一白衣婦人令食蔗遂愈他日復¶
<pb:KR4i0012_SBCK_033-3a>¶
夣白衣婦人曰太尉當冨貴時至可詣都下妾有一詩¶
　一緡以助行妾乃玊真也他日孟家陂相見其詩曰清¶
風明月夜深時箕箒盧&KR0048;恨巳遲他日孟家陂上約再¶
來相見是佳期言訖而去綘後賜死鄜延賛視行刑將¶
至梁門綘見擁一白衣婦人來宛如前夣中所見因嗟¶
　曰玊真何至此乎延賛為問玊真姓耿氏夫死與婦之¶
　子&KR0059;遂與綘同場斬首其地果孟家陂¶
丁咸序未第時嘗夣乗龍而起回顧又有一駱駝在其後¶
後二十年方捷科舉作詩曰嘗憶金陵應舉時壯心頻¶
徃折丹枝蹉跎二十年中夣一度思量一淚垂殿試牓¶
　出亞咸序之名者乃龍起又亞之者乃駱起方悟其夣¶
<pb:KR4i0012_SBCK_033-3b>¶
鄭顥嘗夣中得句云石門霧露白玊殿莓苔青續成長¶
　韻此两句老杜詩也(詩史)¶
蜀人任玠字温如晚寓寜州府宅一夕夣一山叟貽詩曰¶
　故國路遥歸去來玠和之曰春風天逺望不盡旣&KR0116;自¶
　&KR0015;曰吾其死乎數日不疾而卒(古今詩話)¶
金陵才士鍾輻少年氣豪一老僧見之相曰公登第則家¶
　破時樊&KR0002;水愛輻之才以女妻之及燕爾應詔洛中果¶
　中甲科由是任放携一女奴青箱過華州蒲城其宰乃¶
　輻故人延留累日一夕盛暑登縣樓痛飮而寢夣妻樊¶
　氏以詩一首示生云楚水中如鏡&KR0031;&KR0031;白鷺飛金陵¶
　幾多地一去不思歸生夣中愧謝答詩曰還呉東下過¶
<pb:KR4i0012_SBCK_033-4a>¶
　蒲城城上清風酒半醒想得到家春欲暮海棠千&KR0035;巳¶
　凋零旣悟感其事因趣裝歸至采石渡青箱心痛&KR0064;卒¶
生匆匆藁葬扵新墳之側洎至家庭户閴然妻亡巳數¶
月詢之親鄰樊亡之日乃夣扵登縣樓之夕也青箱葬¶
處乃樊之塋地爾不植他木惟海棠數株正符詩意鍾¶
歎曰老僧之&KR0003;信㢤終身不仕&KR0046;于鍾山著書養氣年¶
　八十而終(古今詩話臆&KR0003;謂鍾輻/爲蘇檢青箱爲小青)¶
范陽盧獻卿大中年舉進士連不中第薄逰衡湘間至郴¶
　而病夣人贈詩曰玊築郊原古青山為四鄰扶踈遶䑓¶
　木寂寞獨歸人踰旬乃卒郴守為葬之近郊果以夏初¶
　入窀穸(同前)¶
<pb:KR4i0012_SBCK_033-4b>¶
許渾嘗夣登山有宫室凌雲人云此崑崙山也旣入見數¶
　人方飲招同飲至暮而罷賦詩曰曉入瑶䑓露氣清庭¶
　中惟有許飛瓊塵心未斷俗縁在十里空山下月明他¶
　日復夣至其處飛瓊曰子何題余姓名扵人間改曰天¶
　風吹下歩虚聲曰善¶
池陽崔球為太學生苦學不歸一日晝夣到其家見其妻¶
　正鴈字呼之不應與之言不答眡其所書乃詩也曰數¶
　日相望極須知意思迷夣魂不怕險飛過大江西旣覺¶
　歷歷記之數日書至其妻&KR0009;此詩一字不差驗其冩詩¶
　日乃球得夣之日也¶
謝濤諌議臨&KR0162;館舎前一月夣作讀史一絶云百年竒特¶
<pb:KR4i0012_SBCK_033-5a>¶
　㡬張&KR0083;千古英雄一窖塵唯有炳然周孔教至今仁義¶
　浸生民召其孫晏初録焉¶
石曼卿嘗扵乎陽㑹中代作&KR0009;尹師魯一篇曰十年一夣¶
花空委依舊河山損桃李鴈聲北去燕南飛髙樓日日¶
春風裏眉黛石州山對起嬌波淚落粧如洗汾河不斷¶
　天南流天色無情淡如水曼卿死後數&KR0028;永言夣曼卿¶
　曰延年平生作詩多矣常以爲平陽代意篇最得意而¶
　世人少稱之能令余此詩傳扵世者在永言耳永言乃¶
　増其詞爲曲度以迷仙引扵是人争歌之他日夣曼卿¶
　致謝焉曲云春隂霽岸柳參差裊金絲細&KR0030;閣晝眠鶯¶
　喚起烟光媚燕燕&KR0031;高引愁人如醉慵緩歩眉歛金鋪¶
<pb:KR4i0012_SBCK_033-5b>¶
　&KR0029;嘉景易失懊惱韶光改花空委&KR0216;猒猒地施朱粉臨¶
　鸞鑑膩香銷减摧桃李獨自箇凝睇暮雲暗揺山翠天¶
　色無情四逺低垂淡如水離恨托征鴻&KR0009;旋嬌波暗落¶
　相思泪粧如洗向高樓日日春風裏悔凭闌芳艸人千¶
　里(古今詩話)¶
海州士人李慎言嘗言夣至一處水殿宫觀女戯毬山陽¶
蔡繩作傅叙其事甚詳有抛毬詞十餘首言皆清䴡今¶
　但記其两篇云侍燕黄昏晚未休玊堦夜色月如流朝¶
　來自覺承恩醉&KR0015;倩傍人認繡毬堪恨■家㡬帝王舞¶
　䄄揉盡繡鴛鴦如今重到抛毬處不是金爐舊日香¶
胥偃内相應舉時夣徐將軍㰱下頭項作詩云昔作&KR0035;頭¶
<pb:KR4i0012_SBCK_033-6a>¶
　花今為塜下骨明年徐奭牓下第二人及第(南部新書)¶
僕在黄州參寥自武陵來訪館之東坡一日夣參寥誦作¶
　新詩覺而記两句云寒食清明都過了石泉槐火一時¶
　新後七年出守錢塘而參寥始卜居湖上智果院院有¶
　泉出石縫間其冷冝作茶寒食之明日僕與客泛舟自¶
　&KR0012;山來謁參寥汲泉鑚火烹黄檗茶忽悟所夣詩兆扵¶
　七年之前衆客驚嘆知傳記所載盖不妄也(東坡詩話)¶
僕泊船呉江夣仲殊彈一琴十三絃頗損而有異聲余問¶
　云琴何爲十三絃殊不答但誦云度數形名不偶然破¶
　琴今有十三絃此生&KR0002;見邢和璞方信秦筝是響泉梦¶
　中了然諭其意覺而識之至晚到蘇殊當来見即以示¶
<pb:KR4i0012_SBCK_033-6b>¶
　之冩至此筆未絶殊老叩船耒見驚歎不巳遂以贈之¶
　去州五里¶
　王平甫熈寜癸丑歲直&KR0043;崇文院夢人邀至海上見宫殿¶
　甚盛其中作樂簫皷之&KR0458;甚衆其宫曰靈芝邀平甫俱¶
　徃有人在宫側隔山水曰時未至且令去他時迎之恍¶
　然夣&KR0116;時禁中巳鳴鍾平甫頗自&KR0018;非凢為詩記之曰¶
　萬頃波濤木葉飛笙簫宫殿&KR0197;靈芝揮毫不似人間世¶
　長樂鍾聲夣覺時後四年平甫卒其家哭訊之嘗夣靈¶
　芝宫其信然乎當兆告我是夕暮奠&KR0002;有聲音接人其¶
　家復卜之果&KR0023;兆昔有人至海上蓬萊見樓䑓中有待¶
　樂天之室樂天自為詩以紀其事與平甫之夣實相似¶
<pb:KR4i0012_SBCK_033-7a>¶
盖二人皆天才逸&KR0036;則其精神所寓必有異者物理盖¶
　有之而不可窮也(紀詩)¶
王仲簡潭州人少脩進士業未諧隨計性寛厚敦孝弟周¶
&KR0139;德中攝長沙縣丞累任甚能為理與潭州通判耿振¶
相善太平興國二年忽染患而亡兄仲偉夜夣莊客持¶
書一封云評事差送來偉便開其書乃詩一章題云贈¶
　耿&KR0048;中曰得接英賢喜可知人生能得㡬多時自從别¶
　後顔容改恰似庭前雨淚碑仲偉夣覺而記分明衆歎¶
　訝振不十年而終(郡閣雅談)¶
沈彬字子羙高安人為詩天才狂逸下筆成章好神仙之¶
事少&KR0012;西逰以三舉為約嘗夣着錦綵衣貼月而飛識¶
<pb:KR4i0012_SBCK_033-7b>¶
　者言雖名播天下身不入月終不及第洪州解至長安¶
　初舉行納省卷作夣仙謡云玊殿大開從客入金桃爛¶
　熟没人偷鳯驚寳扇頻翻翅龍悮金鞭忽轉頭第二¶
　舉憶仙謡云白榆風占九天秋王母朝回宴玊樓日月¶
　漸長&KR0031;鳯睡桑田欲變六鰲愁雲翻簫管相隨去星¶
　觸旌幢各自流詩酒近來狂不得&KR0016;龍却憶上清逰第¶
　三舉贈劉&KR0090;一首云曾應大中天子舉四朝風月鬂蕭¶
　踈不隨世祖重携劍知為文皇再讀書十載戰塵消舊¶
　業滿城風雨壊貧居一枝何事扵君惜仙桂年年幸有¶
　餘劉&KR0090;三舉無成&KR0012;寒主司覧彬詩其年放&KR0090;及第五¶
　老牓即其數也彬乾符中值四方多事遂南逰湖湘¶
<pb:KR4i0012_SBCK_033-8a>¶
　及嶺表二十餘年&KR0077;廻呉中過江南受偽命官至吏部¶
　侍&KR0048;致仕退居高安(雅言雜載)¶
杜牧之頻干時宰求小儀不遂求小秩又不遂嘗夣人謂¶
　曰辭春不及秋昆脚與皆頭后果得比部員外&KR0048;(脞&KR0003;)¶
中書舎人崔嘏娶李續女爲曹州刺史令周邵南勾當障¶
　車後邵南因睡忽夣在㕔中女立床西嘏立床東女持¶
　紅牋題詩一首&KR0015;投嘏因高吟之云莫以真留妾從他¶
　理管絃容華難乆住知得㡬多年一歲而嘏妻卒¶
余自蜀中應舉京師道過華清官夣明皇令賦太真裙帶¶
　詞覺而記之今書贈柯山潘大臨邠老云百叠漪漪水¶
　皺六銖縱縱雲輕植立含風廣殿㣲聞環珮揺聲¶
<pb:KR4i0012_SBCK_033-8b>¶
元豐八年正月旦日子由夣李士寜草草為具夣中贈一¶
絶句云先生惠然肯見客旋買雞豚旋烹炙人間飲酒¶
未須嫌歸去蓬萊却無吃明年二月六日為予道之書¶
　以遺遲云¶
増修詩話總&KR0027;卷之三十三¶
#+PROPERTY: JUAN 33
#+PROPERTY: FILE SB04n0210-033增修詩話總龜後集-後卷三十三.
<pb:KR4i0012_SBCK_033-1a>¶
百家詩話總&KR0027;後集卷之三十三¶
　　樂府門¶
政和元年尚書蔡嶷為知舉&KR0057;&KR0202;挾書是時有街市詞曰¶
　侍香金童方盛行舉人因以其詞只改十五字作懐挾¶
　詞云喜葉葉地手把懐児摸甚恰限出題厮撞着内臣¶
　過得不住脚忙裏只是㸔　班駮這一身冷汗都如雲¶
　霧薄比似年時頭势&KR0086;待檢又還猛相度只恐根底有¶
　人撏着(上庠錄)¶
&KR0171;子瞻守錢塘有官妓秀蘭夫性&KR0219;慧善扵應對湖中有¶
　宴㑹群妓畢至惟秀蘭不来遣人督之湏&KR0119;方至子瞻¶
　問其故具以&KR0288;結沐浴不&KR0116;困睡忽有人叩門聲急起¶
<pb:KR4i0012_SBCK_033-1b>¶
　而問之乃樂营将催督也非敢怠忽謹以實告子瞻亦¶
　恕之坐中倅車属意扵蘭見其晚来恚恨未巳責之曰¶
　必有他事以此晚至秀蘭力辯不能止倅之怒是時橊¶
　花盛開秀蘭以一枝藉手告倅其怒愈甚秀蘭&KR0053;泪¶
　無言子瞻作賀新凉以觧之其怒始息其詞曰乳燕飛¶
　華屋悄無人桐隂轉午晚凉新浴手弄生綃白&KR0475;扇扇¶
　手一時似玉漸困&KR0029;&KR0012;眠清熟門外誰来推綉戸枉教¶
　人夣断瑶䑓曲又却是風&KR0251;竹石榴半&KR0269;紅巾蹙待浮¶
　花浪蕊都盡伴君幽獨濃艶一枝細㸔取芳心千里重似¶
　束又恐&KR0013;西風驚緑若待得君来向此花前對酒不忍¶
　觸共粉泪雨蔌蔌子瞻之作皆紀目前事盖取其沐浴¶
<pb:KR4i0012_SBCK_033-2a>¶
　新凉曲名賀新凉也後人不知之誤為賀新郎盖不¶
　得子瞻之意也子瞻真所謂風流太守也豈可與俗吏同¶
　日語㢤苕溪漁隠曰野㢤楊湜之言真可入&KR0015;林東坡¶
　此詞冠絶古今託意高逺寕為一娼而發&KR0088;簾外誰来¶
　推綉戸枉教人夣断瑶䑓曲又却是風&KR0251;竹用古詩捲¶
　簾風動竹疑是故人来之意今乃云忽有人叩門聲急¶
　起而問之乃樂营将催督此可&KR0015;者一也石橊半&KR0269;紅¶
　巾蹙待浮花浪蕊都盡伴君幽獨濃艶一枝細㸔取芳¶
　心千里重似束盖&KR0004;夏之時千花事退惟橊花獨芳因¶
　以冩幽閨之情今乃云是時橊花盛開秀蘭以一枝藉¶
　手告倅其怒愈甚此可&KR0015;者二也此詞空調&KR0009;賀新¶
<pb:KR4i0012_SBCK_033-2b>¶
　&KR0048;乃古曲名也今乃云取其沐浴新凉曲名賀新凉後¶
　人不知之誤為賀新郎此可&KR0015;者三也詞話中可&KR0015;者¶
　甚衆姑舉其&KR0057;者苐東坡此詞深為不幸横遭&KR0039;汚吾¶
　不可無言一雪其恥宋子京云江左有文拙而好刻石者¶
　謂之詅嗤符今楊湜之言俚甚而鋟板行世殆&KR0011;是也¶
(古今詩話)¶
張仲宗有漁家傲一詞云釣笠披雲青嶂繞緑蓑雨細春¶
　江渺白鳥飛来風滿棹&KR0053;綸了漁童拍手樵青&KR0015;明月¶
　太虚同一照浮家泛宅忘昏暁醉眼冷㸔城市閙烟波¶
老誰能認得閑煩恼余徃歳在錢唐與仲宗&KR0025;㳺甚乆¶
仲宗手冩此詞相示云舊所作也其詞苐二句元是橛¶
<pb:KR4i0012_SBCK_033-3a>¶
　頭細雨春江&KR0261;余謂仲宗曰橛頭雖是舡名今以&KR0040;襯¶
　之語晦而病因為改作緑蓑細&KR0040;仲宗&KR0015;以為然(苕溪/漁隠)¶
邹志全徙昭陳莹中貶㢘間以長短句相諧樂有箇胡児¶
　摸様別滿頷髭&KR0161;生得渾如添見&KR0003;近来頭也白髭&KR0161;¶
　那得長長黒(志/句)籋子摘来湏有千堆雪莫向細君容¶
　易&KR0003;恐他嫌你将伊&KR0933;此茔中語謂志全之長髭也有¶
　箇頭陀脩苦行頭上頭&KR0288;毶&KR0436;身披一副黪裙衫&KR0131;纒¶
&KR0031;脚苦苦要逰&KR0047;聞說度牒朝夕到并除頷下髭髯缽¶
　中无粥住无菴摩登伽處只恐却重參此志全語謂茔¶
　中之多慾也廣陵馬推官徃来二公間亦嘗以詩詞贈¶
　之有才何事老青衫十載&KR0672;囬北斗柄肯伴雪髯千日¶
<pb:KR4i0012_SBCK_033-3b>¶
　醉此心真與古人參不見故人今幾年年来風物尚依¶
　然遥知閑望登臨處極目登臨萬里天志全語也一尊¶
薄酒滿酌&KR0134;君君舉手不是親朋誰肯相&KR0025;寂寞濵人¶
　生似夣梦裏惺惺何處盞到休辭醉後全勝未醉時茔¶
　中語也初志全自元符間貶新州　徽宗即位以中書¶
　舎人召未幾謫零陵别駕龍水安置未幾徙昭焉(同上)¶
東坡云龍丘子自洛之蜀載二女侍戎裝駿馬至溪山佳¶
　處&KR0186;駐終日見者以為異人後十年築室黄岡之北號¶
　静庵居士作臨江仙贈之云細馬逺䭾双侍女青巾玉¶
　&KR0321;紅靴溪山好處便為家誰知巴峽路却見洛城花囬¶
　旋落英飛玉蕊人間春日初斜十年不見紫雲車龍¶
<pb:KR4i0012_SBCK_033-4a>¶
　丘新洞府鈆&KR0166;飬丹砂龍丘子即陳季常也秦太虚&KR0009;¶
　之以詩亦云侍童&KR0031;擢玉鬟&KR0288;光可照駿馬錦障泥¶
　相随窮海嶠暮年更折莭學佛得心要鬻馬放阿樊幅¶
巾對沉燎西清詩話云季常自以為飽禅學而妻栁頗¶
　悍忌季常畏之故東坡因詩戯之有忽聞河東獅子吼¶
　柱杖落手心茫然之句&KR0026;此則知季常載二侍女以逺¶
　逰及暮年甘扵枯寂盖有所制而然亦可憫&KR0015;也(同上)¶
古今詞話以古人好詞世所共知者易甲為乙&KR0091;其所作¶
　仍随其詞牽合為&KR0003;殊無根葉皆不足信也如秦少㳺¶
　千秋歳水邉沙外城郭春寒退末云春去也飛紅萬&KR0039;¶
　愁如海者山谷嘗歎其句意之善欲和之而以海字難¶
<pb:KR4i0012_SBCK_033-4b>¶
　押陳無巳言此詞用李後主問君都有幾多愁恰似¶
　一江春水向東流但以江為海耳洪覺範嘗和此詞¶
　題崔徽真子云多少事都随恨逺連雲海晁無咎亦¶
　和此詞吊少㳺云重感槩驚濤自捲珠沉海&KR0026;諸公¶
　所云則此詞少㳺作明甚乃以爲任世徳作又八六子¶
　&KR0029;危亭恨如芳艸萋萋剗盡還生者浣溪沙脚上鞋¶
　児四寸羅者二詞皆見淮海集乃以八六子為賀方囘¶
　作以浣溪沙為涪翁作晁無咎塩角児開時似雪謝時¶
　似雪花中竒絶者為晁次膺作汪彦章&KR0039;絳唇新月姢¶
　姢夜寒江静山衘斗者為&KR0171;叔黨作皆非也(同上)¶
唐&KR0004;&KR0084;詞多是五言或七言詩&KR0004;無長短句自中葉以後¶
<pb:KR4i0012_SBCK_033-5a>¶
　至五代漸変成長短句及本朝則盡為此体今所存者¶
　止瑞鷓鴣小秦王二闋是七言八句詩并七言絶句詩¶
　而已瑞鷓鴣&KR0057;依字易歌若小秦王必湏雜以虚聲乃¶
　可&KR0084;耳其詞云碧山影裏小紅旗儂是江&KR0047;踏浪児拍¶
　手欲嘲山簡醉齊聲争唱浪婆詞西興渡口㠶初落漁¶
　浦山頭日未欹儂送潮囬歌底曲樽前還唱使君詩¶
　此瑞鷓鴣也濟南春好雪初晴行到龍山馬足輕使君¶
　莫忘霅溪女時作陽関腸断聲此小秦王也皆東坡所¶
　作(同上)¶
東坡別叅長短句云有情風萬里捲潮来無情送潮㱕問¶
　錢塘江上西興浦口幾度斜暉不用思量今古俛仰昔¶
<pb:KR4i0012_SBCK_033-5b>¶
　人非誰似東坡老白首忘機記取西湖西畔正暮山好¶
　處空翠烟霏筭詩人相得如我與君希約他年東還海¶
　道願謝公雅志莫相違西州路不應囬首為我沾衣晋¶
　書謝安雖受朝&KR0009;然東山之志始末不渝每形扵言色¶
　及鎮新城盡室而行造汎海之裝&KR0082;湏經略粗定自海¶
　道還東雅志未就遂遇疾篤還都㝷薨羊曇為安所¶
　愛重安薨後輟樂弥年行不由西州路嘗因大醉不覺¶
　至州門左右曰曰此西州門曇悲感以馬䇿扣扉誦曹¶
　子建詩曰生存華屋處零落㱕山丘因慟哭而去東坡¶
　用此故事若世俗之論必以為成䜟矣然其詞石刻後¶
　東坡自題云元祐六年三月六日余以東坡先生年譜¶
<pb:KR4i0012_SBCK_033-6a>¶
　之考元祐四年知杭州六年召為翰林學士承㫖則¶
　長短句盖此時作也自後復守頴徙揚入長礼曹出帥¶
　定武至紹聖元年方&KR0047;遷嶺表建中靖國元年北㱕至¶
　常乃薨凡十一載則世俗成䜟之論安可信邪(同上)¶
錢思公謫漢東日撰玉樓春詞曰城上風光鶯語亂城¶
　下烟波春拍岸緑楊芳艸幾時休泪眼愁腸先巳断情¶
　懐漸変成衰晚鵉鏡朱顔驚暗換徃年多病厭芳墫¶
　今日芳墫惟恐淺毎酒䦨&KR0084;之則泣下後閤有白&KR0288;姫¶
　乃鄧王&KR0084;鬟驚鴻也&KR0205;言先王&KR0005;薨預戒挽鐸中&KR0084;木¶
　蘭花引紼為送今相公亦&KR0005;亡乎果薨扵随州鄧王舊¶
　曲亦嘗有帝郷烟&KR0040;鎻春愁故國山川空泪眼之句(侍/児)¶
<pb:KR4i0012_SBCK_033-6b>¶
(小名録)¶
曹元寵本善作詞特以紅窓逈戯詞盛行扵世遂掩其名¶
　如望月婆羅門一詞亦豈不佳詞云漲雲暮捲漏聲不¶
　到小簾櫳銀河淡掃澄空皓月當軒高挂秋入廣寒宫¶
　正金波不動桂影朦朧佳人未逄歎此夕與誰同望逺¶
　傷懐對景霜滿愁紅&KR0047;樓何處想人在長笛一聲中凝¶
　泪眼立盡西風此詞語病在霜滿愁紅之句時太早¶
　耳曽端伯編雅詞乃以此詞為楊如晦作非也(苕溪漁/隱)¶
凡作詩詞要當如常山之蛇救首救尾不可偏也如晁無¶
　咎作中秋洞仙&KR0084;詞其首云青烟幕處碧海飛金鏡¶
　永夜閒堦卧桂影固巳佳矣其後云待都&KR0005;許多明付¶
<pb:KR4i0012_SBCK_033-7a>¶
　與金墫投暁共流霞傾盡更携取胡床上&KR0047;樓㸔玉做¶
　人間素秋千頃若此可謂善救首尾者也至朱希真作¶
　中秋念奴嬌詞則不知出此其首云挿天翠栁&KR0013;何人¶
　推上一輪明月照我&KR0364;床凉似水飛入瑶池銀&KR0419;亦巳¶
　佳矣其後云洗盡凡心滿身清露冷浸蕭蕭明朝塵世¶
　記取休與人&KR0003;此两句全無意味&KR0053;什得不佳遂弃全萹¶
　其氣索然矣(同上)¶
中秋詞自東坡水調&KR0084;頭一出餘詞盡廢然其後亦豈无佳¶
　詞如晁次膺緑頭鴨一詞殊清婉但樽爼間&KR0084;喉以其¶
　萹長惮唱故湮没無聞焉其詞云暁雲&KR0053;淡天一片琉¶
　璃爛銀&KR1083;来&KR0025;海底皓色千里澄輝莹無塵素娥澹泞¶
<pb:KR4i0012_SBCK_033-7b>¶
　净可數丹桂參差玉露&KR0004;零金風未凛一年無似此佳¶
　時向坐乆踈星時度烏鵲正&KR0047;飛瑶䑓冷攔干凭暖&KR0082;¶
　下遲遲念佳人音塵隔後對此應觧相思最関情漏聲¶
　正永暗断腸花影潜移料得来宵清光未减隂晴天&KR0148;¶
　又争知共凝恋如今别後還是隔年期人縦健清墫素¶
　月長願相随(同上)¶
東坡在黄州中秋夜對月獨酌作西江月詞曰世事一塲¶
　大夣人生幾度秋凉夜来風葉巳鳴廊㸔取眉頭鬂¶
　上酒賤常愁客少月明多&KR0013;雲妨中秋誰與共&KR0012;光把¶
　盞凄然北望坡以讒言謫居黄州欝欝不得志凡賦¶
　詩綴詞必冩其所懐然一日不&KR0018;朝廷其懐君之心末¶
<pb:KR4i0012_SBCK_033-8a>¶
句可見矣苕溪漁隠曰聚蘭集載此詞注云寄子由¶
故後句云中秋誰與共&KR0012;光把酒凄然北望則兄弟之¶
情見扵句意之間矣疑是倅錢塘時作子由時為睢陽¶
幕客若詞話所云則非也(古今詩話)¶
百家詩話総&KR0027;後集卷之三十三¶
<pb:KR4i0012_SBCK_033-8b>¶

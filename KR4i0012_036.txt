# -*- mode: mandoku-view; -*-
#+TITLE: 增修詩話總龜
#+DATE: 2015-09-11 23:29:37.684124
#+PROPERTY: ID KR4i0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 36
#+PROPERTY: FILE SB04n0209-036增修詩話總龜-前卷三十六.
<pb:KR4i0012_SBCK_036-1a>¶
増修詩話總龜卷之三十六¶
　　　譏誚門(中)¶
苗台符十六歳張讀十八歳同年登科為鄭宣州幕嘗列¶
　題於西明寺之東廡或&KR0060;注之曰一𩀱前進士两箇阿孩¶
児¶
李煜作江羅亭四面栽江梅花作艶曲歌之韓熈載和云桃¶
　李不湏誇爛熳已輸了風吹一半時淮南巳歸周¶
趙嘏浙人有羙妾洎計偕母不許携行㑹上元莭為鶴林¶
　之逰帥見之掩為己有明年嘏荣歸以詩感之曰寂寞¶
　堂前曰又薰陽䑓去作不歸雲當時聞&KR0003;沙吒利今日¶
　青蛾属使君帥聞遣歸¶
<pb:KR4i0012_SBCK_036-1b>¶
李啇𨼆依彭陽令狐楚以牋奏受知後其子綯有&KR0330;平之¶
　拜浸踈啇𨼆重暘日義山造其厅事㽞題云十年泉下¶
　無消息九日樽前有所思郎君位重施行馬東閤無因¶
　得𠕅窺綯見之慚悵扄閉此𠫊終身不處¶
𡊮筠婚蕭楚女言㝎未㡬擢進士第羅𨼆以一絶刺之云細¶
　看月輪還有意㝎知青桂近嫦娥¶
林和靖傲許洞洞作詩嘲之云寺裏掇齋飢老䑕林間咳¶
𠻳病猕猴豪民送物鵞伸頸好客窺門鼈縮頭¶
章邭公性簡静嘗為開封府試官出人為天地心賦舉子¶
　曰先朝曽試&KR0205;别岀一題曰教&KR0057;寒暑旣非致思舉子又¶
　上請此題出樂記教乃樂教也上在諒隂而用樂事恐¶
<pb:KR4i0012_SBCK_036-2a>¶
　非便方紛紛不已無名子作詩嘲曰武成廟&KR0187;沽良玉¶
　夫子門前㺯&KR0619;箕唯有主司章得象徃來寒暑未曽¶
　知時南廟試良玉不琢國學試良弓之子必學為箕¶
賦(並同前)¶
韓退之彌明傳云嘗與文友㑹𪧐有老道士形貌怪異自¶
　通姓名求𪧐言論甚竒旣飲酒衆度其不&KR0014;詩因聮句¶
　咏爐中石䁀将以困之首唱曰妙匠琢山骨刳中事調¶
　烹至彌明自云不善俗書人多不識乃遣人執笔硯吟¶
　曰龍頭縮囷蠢豖腹脹膨脝坐客盡驚㑹人思竭不¶
　&KR0014;復續彌明連促之坐中有&KR0082;吟其聲悽苦彌明句中¶
　侮之曰仍於蚯蚓竅更作蒼蠅聲湏&KR0119;𠋣壁睡鼻息如¶
<pb:KR4i0012_SBCK_036-2b>¶
　雷坐客異且畏之(古今詩話)¶
光化中羅𨼆佐两浙幕同院沈嵩得新榜封示𨼆𨼆批一絶¶
　於&KR0083;尾曰黄圡原邉狡兎肥犬如流電馬如飛㶚陵老¶
　將無功業犹憶當時夜獵歸¶
正元中太府卿韋渠牟金吾李齊運皆寵貴薦人多得名¶
　位時劉師老穆寂皆應科目渠牟主穆寂齊運主師老㑹¶
齊運對順宗嗟其羸弱許以致仕而歸師老失㨿無名子¶
　曰太尉朝天升穆老尚書倒地落劉師劉禹錫曰名&KR0163;嶮¶
𡾟如此¶
王文惠相府中病&KR0057;好釋氏時有人作詩曰誰謂調元地¶
畨成飬病坊但見僧盈室寕知火燎房¶
<pb:KR4i0012_SBCK_036-3a>¶
盧肇黄頗皆冝春人頗冨於財而肇苦貧與頗同赴舉復¶
　同日登途郡守獨餞頗於郵亭而遣肇明年肇状元登¶
　第歸郡守㑹肇看競渡肇即席作詩曰向道是龍刚不¶
　信果然奪得錦標歸太守大慚¶
&KR0330;蟾左丞至長樂驛見李瑒給事題名因書其側云渭¶
　水春山照眼明希仁何事寡詩情只&KR0063;學得虞姫¶
　壻書字&KR0379;&KR0014;紀姓名¶
劉魯風江西&KR0300;所知爲典謁所阻因得一絶曰萬卷書生劉¶
　魯風&KR0196;波千里謁文公無錢乞與韓知客名&KR1114;生毛不¶
　為通¶
范魯公質舉進士和相凝爱其程文以自登第舊在十三¶
<pb:KR4i0012_SBCK_036-3b>¶
　人謂魯公曰公之詞業合在甲選暫屈十三人之傳老¶
　夫衣鉢可乎魯公謝之後果至宰相亦且相継門生有¶
　献詩者云從此庙堂添故事登庸衣鉢亦相傳¶
李郁尚書為荆南&KR0025;事有朝士&KR0009;書字体殊𢙣李&KR0009;詩曰¶
　華緘千里到荆門章草縦横任意論應𥬇鍾張虚用力¶
　&KR0077;教羲献謾劳魂惟堪爱惜為珎宝不敢&KR0468;傳示子孫¶
　深荷故人相爱處天行時氣許教吞言堪作符也(並同上)¶
北齊盧思道聘陳設宴聮句作詩先唱者&KR1018;北人云榆生¶
　欲飽漢草長正肥馿謂北人食榆吴地無馿故有此句¶
　思道即續之曰共甑分炊飰同鐺各煮魚謂南人無義¶
　同炊異饌也呉人愧之(譚薮)¶
<pb:KR4i0012_SBCK_036-4a>¶
洛陽有譚歌婦人楊苧羅朝办言有才思楊凝式侍侍郎¶
　以姪女呼之怜其聡彗也時有僧雲辨者有文善能講¶
　經善&KR0063;對若祀祝之辭随名位髙下對之三十字如宿¶
　思少師&KR0057;重之長壽年五月雲辯講對歌者忽有蜘蛛¶
　扵簷前垂絲而下正對少師與雲辯前少師𥬇謂歌者¶
　曰試嘲得着奉絹五疋歌者不思&KR0063;声嘲之意不离蜘¶
　蛛戯之雲辨雲辨体充肚大不能行少師見詩絶倒大¶
　呌和尚將絹五疋雲辨慙且𥬇與絹五疋詩嘲蜘蛛曰¶
　吃淂肚罌撑㝷&KR0093;遶寺行空中設羅網只待殺衆生¶
(洛陽舊聞)¶
至和間有数達官以詩知名常慕樂天体多得扵容易曾¶
<pb:KR4i0012_SBCK_036-4b>¶
　有一聮云有禄肥妻子無㤙及吏民有人戯之曰昨日¶
　通衢遇一輜軿車載極重嬴牛甚苦豈非足下妻子乎¶
　聞者傳以為𥬇(歐公詩話)¶
向文簡在延州嘗有詩云四時常有&KR0196;棚合三月猶無莱¶
　甲生又有人嘲同州詩云三春花發惟樗𣗳二月鶯啼¶
　是老鵶(雜誌)¶
徐州雲水山人張天𩦸不逺千里見朱定囯扵錢塘愛其¶
　中風物遂欲徙家居焉春盡思歸以詩戯之云羡公飄¶
　蕩一孤舟来作錢塘十日㳺水洗禅心都眼净山供詩¶
　筆捴眉愁雪中乗興真聊尔春盡思歸都罷休何事¶
　却㝷朱處士種魚万尾橘千頭(絶詩)¶
<pb:KR4i0012_SBCK_036-5a>¶
閩人廖復天禧二年求薦天府下撾鼓訟之覆考再収省¶
　試又下湖人凌景陽因復訟之亦𠕅收髙第遂登科士¶
　子作詩嘲復曰細思堪恨廖賢良論中科名属景陽啼¶
　得血流無用處為它人作嫁衣裳(朱定囯録曰/續歸)¶
景祐中有輕簿子以古人二十字詩益成二十八字嘲誚¶
　曰仲昌故囯三千里宗道深宫二十年殿院一声河滿¶
　子龍啚双泪落君前龍啚王慱文也嘗更大藩鎮開封¶
　知府王司使一日對上前因叙揚歴之乆不斍泪下殿¶
　院䔥定基也為殿中侍御史與韓魏公吴春卿王君貺¶
　同發觧開封舉人作河满子曲嘲之因奏事■仁宗問¶
　之令誦一遍王宗道為諸王教授及講書凡二十餘年¶
<pb:KR4i0012_SBCK_036-5b>¶
　不求進用仲昌者章郇公文仲&KR0025;子論科塲不公奏聞¶
　牒歸建州當時以為雖用古人詩句而切中一時之盛¶
　事傳以為𥬇樂(東齋録)¶
丁晋公與楊文公逰処宴集必有詼諧之語復皆敏扵&KR0063;¶
　荅一日㙜諌攻文公因晩俟晋公之門方伏拜晋公亟¶
　謂文公曰内翰拜時髭擊地文公随声荅曰相公坐処¶
　幙瞞天盖楊羙髭髯而丁第方盛設帷幙因互相議也¶
(有宋佳話)¶
太尉田重進起扵戎行晚年好道術喜黄老有㨂停兵¶
　士張花項衣道服以其項多雕篆目之為花項又引道¶
　士為同志前後所用錢帛悉資之无少違乆而無成忽¶
<pb:KR4i0012_SBCK_036-6a>¶
　　一日云岀采藥八月當成晚大醉歸重進問尊師從来¶
　　飲何&KR0205;醉花項㣲𥬇其實不飲昨日見一仙流向西頂¶
　　礼重進問何人花項㳟粛低言即吕洞賔謂曰重進武¶
　　人好事如此此人有壽今已有㣲疾田㣲染風痾某當¶
　　暫届少藥療之田大喜曰重進粗人何銷神仙下降且¶
　　曰何時至花項曰此月十五日夜三更必至吕不欲多¶
　　見人望太尉扵射亭張設用好新䄄褥静室燃香鮮果¶
　　好酒後至五更重進乆患風折腰艱難重進方欲責花¶
　　項虚誕外报尊師門大開囊篋般運已盡重進慚恨鳴¶
　　指曰無良漢無良漢自是不復信時有無名人献詩一¶
　　首以𥬇之永㒷軍人尚能念誦詩曰或作黄金或作銀¶
<pb:KR4i0012_SBCK_036-6b>¶
　热人好倖搏尖新一朝狂惑田重進半夜板迎吕洞賓¶
　&KR2234;漢出門時引領&KR0219;児淂路已潜身雖称两個無良漢¶
　𥬇殺長安萬万人(洛陽舊聞)¶
湖南徐仲雅與李宏皐刘昭禹斉名所業百餘卷並行于¶
　世畊夫謡一首云張緒逞風流王衍事輕簿出門逄畊夫¶
　顔色必不樂肥膚如玊㓗力拗&KR0093;不折半日無畊夫此¶
　軰惣餓殺(雅言雜載)¶
周顓処士洪儒奥斈偶不中第旅淅西&KR0025;事&KR0172;飲惟昧扵¶
　章程座中皆戯之有贈詩曰龍津掉尾十年劳声價當¶
　時閗月髙惟有紅粧囬舞手似持霜刃向猿猱周和曰¶
　十載文塲敢憚劳宋都囬鷁爲風髙今朝甘伏花枝𥬇¶
<pb:KR4i0012_SBCK_036-7a>¶
　任道墫前爱縳猱(南唐近事)¶
廬山道士體貌魁偉飲酒㗖肉居九天使者廟有𩀱鶴因¶
　風所飄憇于廟庭道士驚喜自謂當赴上天命令山¶
　童控而乗之羽儀清弱不勝其載毛傷骨折而斃翌¶
　日馴飬者知訴于公府處士陳沆嘲之曰㗖肉先生&KR0082;¶
　上升黄雲踏破紫雲崩龍腰鶴背無夛力傳語麻¶
　姑借大鵬(南唐近事)¶
李山甫詩名冠於當代過烏江題項羽廟云爲虜爲王¶
　盡偶然有何慙見渡江舡平分天下猶嫌少可要行人¶
　贈&KR0083;錢又贈𪧐將曰校獵燕山經㡬春雕弓白羽不離¶
　身年來馬上渾無力望見飛鴻指似人¶
<pb:KR4i0012_SBCK_036-7b>¶
任谷冨有經術𨼆居於洛以俟召命未䧏蒲輪乃躬到京¶
　訪知巳有朝官戯贈曰雲間&KR0063;訝鴈書遲自到京中¶
　&KR0677;事冝從此見山湏合眼&KR0013;山相賺巳多時後至&KR0024;衮¶
曹&KR0192;楊収徐啇路岩同秉政時有詩嘲之曰確&KR0192;無餘¶
　事錢財緫&KR0013;扠啇人都不&KR0249;貨賂㡬時休(南部新書)¶
増修詩話總龜卷之三十六¶
#+PROPERTY: JUAN 36
#+PROPERTY: FILE SB04n0210-036增修詩話總龜後集-後卷三十六.
<pb:KR4i0012_SBCK_036-1a>¶
百家詩話總龜後集卷之三十六¶
　　怨嗟門¶
孟郊詩云借車載家具家具少扵車借者莫弹指貧窮何足¶
　嗟可見其素窭後有詩云賔秋巳斍厚&KR0059;儲常恐多是¶
　古人恐冨求㱕之義則貧亦何足怪按郊為溧陽尉縣¶
　有投金瀬平陵城林薄蓊蔚郊徃來其間曹務都廢至¶
　遣假尉代之而分其半俸則安得有&KR0059;儲㢤退之贈郊¶
　詩云陋室有文史高門有笙竽何能辯荣辱且欲分賢¶
　愚盖言貧者文史之樂賢扵冨者笙竽之樂也(葛立之)¶
司馬迁㳺江淮汶泗之境紬金匱石室之書而作史記上¶
　下數千年殆如目覩可謂孤㧞&KR0004;遭李陵之旤不肯引¶
<pb:KR4i0012_SBCK_036-1b>¶
　决而甘腐刑者實欲效離騷吕覧說難之書以攄憤悱¶
　故荆公詩云嗟子刀鋸間悠然止而食成書與後世憤¶
　悱&KR0147;自釋&KR0026;史記評賛扵范睢蔡澤則曰二子不困戹¶
　烏能激乎扵季布則曰彼自&KR0018;才故受辱而不羞扵虞¶
　卿則曰虞卿非窮愁則不能著書以自見扵伍貟則曰¶
　隠忍以就功名至扵作貨殖㳺俠二傳則以家貧不能¶
　自贖左右親戚不為一言而&KR0009;意焉則荆公釋憤悱之¶
　言非虚發也(韵語陽秋)¶
晨牝妖鴟索家生亂自古而然故夏姫亂陳費無極亂¶
楚李義山咏北齊云小憐玉体横陳夜已報周師入晋¶
　陽東坡城都𦘕手開十眉横雲却月争新竒㳺人指点¶
<pb:KR4i0012_SBCK_036-2a>¶
　小顰処中有漁陽胡馬嘶熟味此詩則呉人何苦怨西¶
　施豈足稱詠史㢤等而下之凡移扵&KR0057;物皆可以為戒¶
(黄常明)¶
杜牧張祜皆有春申君絶句杜云烈士思酧國士恩春申¶
　誰與快寃魂三千賓客捴珠履欲使何人殺李园張云¶
　薄俗何心議感㤙謟容卑迹賴君門春申還道三千客¶
　寂寞無人殺李園二詩語意太相犯扵乎朱英之言義¶
　矣而春申不能必用李園之計巧矣而春申不能預防¶
　春申之客衆矣而無一人為春申殺李園者所以起¶
　二子之論也余亦嘗有二絶云朱英意在強黄歇黄歇¶
　如何弱李園一旦&KR0068;門竒&KR0852;作自貽伊戚向誰論又先¶
<pb:KR4i0012_SBCK_036-2b>¶
　秦豈謂嬴爲吕東晋那知馬作牛不悟春申亦如許敢¶
　慿宮掖妻邪謀(同上)¶
唐淄青李師道𠋣蔡爲重稱兵不&KR0100;洎蔡平師道乃始震¶
　悸憲宗&KR1179;削其官詔諸軍進討扵是六莭度之兵興矣¶
　故劉夣得嘗爲天齊行二萹以快李師道之死夫師道¶
　猖獗狂悸反噬其主人怨神怒豈能居覆載之中乎故¶
　夣得云牙門大將有劉生夜半射落攙搶星又云太山¶
　沉㓂六十年旅𥙊不饗生愁烟今逢聖君&KR0082;封禅神使隂¶
　兵來𦔳戰夫刘悟本軍之將也力爲師道屯陽榖以當¶
　魏慱乃倒戈以攻其主太山本土之神也冝福其地而¶
　乃以隂兵𦔳敵則人怨神怒可知矣將叛其君神叛其¶
<pb:KR4i0012_SBCK_036-3a>¶
　主豈非以此始者以此終乎天之所報速矣(同上)¶
杜子羙身遭離乱復迫衣食&KR0085;迹㡬半天下自少時逰蘇¶
　及越以至作諌官奔赱州縣旣皆載壮逰詩矣其後贈¶
　韋左丞詩云今欲東入海即將西去秦則自長安之齊¶
　魯也贈李白詩云亦有梁宋逰方期拾瑶草則自東都¶
　之梁宋也發同谷縣云賢有不黔突聖有不煖席姑來¶
　玆山中休駕喜地僻柰何物迫累一&KR0010;四行役則自隴¶
　右之劍&KR0047;也留别章使君云終作&KR0244;荆蠻安排用荘叟¶
　隨雲拜東皇挂席上南斗則自蜀之荆楚也夫士人旣¶
　無常産為飢所驅豈免仰給扵人則奔赱道途亦理之¶
　常爾王建云一年十二月強半馬上㸔貟缺百年歡樂¶
<pb:KR4i0012_SBCK_036-3b>¶
　能㡬何在家見少行見多不縁衣食相驅遣此身誰願¶
　長奔波李頎亦云男児在世無産業行子出門如轉蓬¶
　皆爲此也同上¶
陶渊明乞食詩云飢來驅我去不知竟何之而継之以感¶
　子漂母惠愧我韓才非則求而有𫉬者也杜子美上水¶
　遣懐云驅馳四海内童稚曰糊口而継之以但遇新少¶
　年少逄舊知友則求而無所得者也山谷貧楽齋詩云¶
　飢耒或乞食有道無不可過青草湖云我雖貧至骨尤¶
　勝杜陵老憶昔上岳陽一飯徔人討由是論之則杜之¶
　貧甚於陶如山谷之貧尚&KR0278;於杜也同上¶
老杜避亂秦蜀衣食不足不免求給於人如贈髙彭州云¶
<pb:KR4i0012_SBCK_036-4a>¶
　百年巳過半秋至轉飢寒為問彭州牧何時救急難客¶
　夜詩云計拙無衣食途穷仗友生老妻書数&KR0083;&KR0063;悉未¶
　歸情狂夫詩云厚禄故人書断絶常飢稚子色凄凉荅¶
　裴道州詩云露名但䝉寒温問泛爱不救溝&KR0676;辱蕳¶
　韋十詩云因知貧病人湏弃能使&KR0330;郎迹也踈&KR0026;此¶
　五詩可見其艱窘而有望扵朋友故舊也然當時能¶
　期之者幾何人㢤劉長卿云世情薄恩義俗態輕穷¶
　厄山谷云持飢望路人誰能顔色温余扵子羙亦云葛¶
(常之)¶
李翶賦衆&KR0349;嚻而雜処咸歎老而嗟卑頋予心獨不怨¶
　&KR0006;慮行道之猶非文忠常稱之&KR0026;老杜漢隂有鹿門滄¶
<pb:KR4i0012_SBCK_036-4b>¶
　海有灵槎焉能學衆口咄咄空咨嗟正同此意(同上)¶
樂天謫潯陽寄左降詩云殘灯無熖影幢幢此夕聞君得¶
　九江垂死病中驚起坐暗風吹雨入寒窓白謂此句他¶
　人尚不可聞况㒒心㢤至今毎吟猶惻惻耳復貽三韵¶
　云憶昔封書與君夜金銮殿後欲明天今夜封書在何¶
　處庐山庵裏曉灯前去來乃士之常二公不應如此戚¶
　戚也子瞻送文與可云奪官遣去不自斍曉梳脱髮誰¶
　&KR0014;收推之前詩厥論尚矣然居易荅元書以三太為報¶
　且云可以樂之終身者悲歎之語恐特傷離索耳(䂬溪)¶
詩有人之情性也非強諌争扵庭怨詈扵道怒隣詈坐之¶
　所為也余謂怨隣詈坐固非詩本指若小弁親親未嘗¶
<pb:KR4i0012_SBCK_036-5a>¶
　無怨何人斯取彼譛人投𢌿豺虎未嘗不憤謂不可諌¶
　争則又甚矣箴規刺誨何為而古者帝王尚許百工各¶
　执藝事以諌詩獨不得與工技等㢤故譎諌而不斥者¶
　惟風為然如雅云匪面命之言提其耳彼童而角實訌¶
　小子&KR0104;心慘慘念國之為虐乱匪降自天生自媍人忠¶
　臣義士&KR0082;正君㝎國惟恐所陳不激切豈盡&KR0278;柔婉¶
　媚乎故樂天寄唐生詩云萹萹無空文句句必盡規子¶
　建稱孔北海文章多雜以嘲戯子羙亦戯效俳諧体退¶
　之亦有&KR0009;詩雜談俳不獨文舉為然自東方生而下祢¶
　處士張長史顔延年軰徃徃多滑稽語大抵才力豪邁¶
　有餘而用之不盡自然如此韓詩濁醪沸入口口角如¶
<pb:KR4i0012_SBCK_036-5b>¶
　衘箝試以詩義授如以&KR0079;貫串&KR0004;食不下喉近亦能稍¶
　稍皆謔語也坡𩔖集此不可勝數&KR0009;蘄簟與蒲傳正云¶
　東坡病叟長覉旅凍飢餓吟似飢䑕𠋣頼東風先破衾¶
　一夜雪寒披故絮黄州云自慚無&KR0024;&KR0093;毫事尚費官¶
　家壓酒囊將之湖州云呉児膾薄薄欲飛未去先說¶
　饞涎垂又㝷花不論命爱雪長忍凍天公非不怜听飽¶
　即喧閧食筍云紛然生喜怒似&KR0013;狙公賣種茶云飢寒¶
　未巳免巳作大飽計平生五千卷一字不救飢寒來凭¶
　空按一字不可煮皆斡旋其語而弄之信恢刃有餘與¶
　血指汗顔者異矣(黄常明)¶
詩眼云山谷常言少時曽誦薛能詩云青春背我堂堂¶
<pb:KR4i0012_SBCK_036-6a>¶
　去白𩬊欺人故故生孫莘老問云此何人詩對曰老杜¶
　莘老云杜詩不如此後山谷語𫝊師云庭堅因莘老之¶
　言遂曉老杜詩髙雅大体傳師云若薛能詩正俗所謂¶
　歎世耳¶
後湖集云余毎讀&KR0171;州漠漠帆来重&KR0115;&KR0115;烏去遲之語未¶
　嘗不茫然而思喟然而歎嗟乎此余晚泊江西十年前¶
　夣耳自余犇竄南北山行水宿所歴佳處固多欲求此¶
　夣了不可得豈蒹葭莾蒼無三湘七澤之壮雪&KR0382;&KR0196;艇¶
　無風檣陣馬之竒乎抑吾且老矣壮懐銷落塵圡坌没¶
　而無少日烟霞之想也慶長筆端丘壑固自不凡當為¶
　余圖&KR0171;州之句扵壁使余隠几静對神逰八極之表耳¶
<pb:KR4i0012_SBCK_036-6b>¶
¶
百家詩話総龜卷之三十六¶

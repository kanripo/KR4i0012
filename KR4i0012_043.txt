# -*- mode: mandoku-view; -*-
#+TITLE: 增修詩話總龜
#+DATE: 2015-09-11 23:29:37.979912
#+PROPERTY: ID KR4i0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 43
#+PROPERTY: FILE SB04n0209-043增修詩話總龜-前卷四十三.
<pb:KR4i0012_SBCK_043-1a>¶
増修詩話總龜卷之四十三¶
　傷悼門¶
雷有終自平蜀後人爲立祠又嘗以&KR0059;財犒士貧不能足¶
貸錢以給比&KR0162;舘舎時尚欠三萬緡章聖特出内帑錢¶
償之故魏仲先悼有終詩曰聖代賢臣䘮何人不&KR0429;顔¶
新祠民𥙊祀舊債帝填還&KR1214;簿塵侵暗銘旌涙洒班功¶
名誰可継勑&KR0830;向家山(青箱雜記)¶
杜子羙自蜀走湘椘卒扵耒陽時人謂以牛䏑白酒脹飲¶
而死則非也僧紹貟詩曰賢人失志古来有牛䏑因傷¶
是也無耒陽宰詩曰詩名天寳大骨塟耒陽空耒陽有¶
子羙墳時人謂聶令空堆士也唐人詩曰一夜耒江雨百¶
<pb:KR4i0012_SBCK_043-1b>¶
　年工部墳(摭遺)¶
北虜多有文籍亦以文雅相尚王矩為工部&KR0048;中本燕¶
　人為虜将邪律志其名堂書記常徔其出入邪律兄及¶
　其兄之子太平興國中𢧐没扵大郡後邪律經舊𢧐処¶
覧其遺迹作詩矩記其两句云父子盡徔虵陣没弟兄¶
空望鴈門悲(談𫟍)¶
徐寅興化軍莆田人以祕書省正字歸老鄊里旣死莭度¶
使王延賔以詩哭之曰延夀溪頭歎逝波古今人事半¶
　銷磨昔除正字今何在所謂人生能幾何延夀溪寅¶
所居也(詩史)¶
李逺体物縁情皆盡臻妙嘗有贈筝妓伍卿詩云䡖䡖¶
<pb:KR4i0012_SBCK_043-2a>¶
没後更無筝玉腕紅紗到伍卿坐客滿筵都不語一行¶
哀鴈十三聲咏鴛鴦云鴛鴦离别傷人意似鴛鴦試取¶
夗央㸔多應寸腸故人盧尚書哭李詩云昨日舟還浙¶
水湄今朝丹旐欲何為&KR0379;收北浦一竿釣未了西齋半¶
局棊洛下已傳平子賦臨川争冩謝公詩不堪舊里經¶
行處風木瀟瀟鄰笛悲(郡閣雅談)¶
江鄰㡬善為詩清淡有古風蘇子羙坐進奏院事謫官後¶
死呉中江作詩云郡邸獄寃誰與辨臯橋客死世同悲¶
用事甚精嘗有古詩云五十踐衰境如我在明年論者¶
謂人莫不用事䏻令事如已出天然渾厚乃可言詩江¶
天資淳雅喜飲酒鼓琴圍棋人以酒召之未嘗不醉已¶
<pb:KR4i0012_SBCK_043-2b>¶
　&KR0744;眠人強&KR0120;飲之亦不辭也或不能歸即宿人家啇度¶
　風韵陶靖莭之比云江嘗通判廬州有酒官善琴以坐¶
　務不得出江旦旦就之郡中沙門道士及里𤱶䏻棋者¶
數人呼與同徃郡人見之習熟因𦘕為圗前列趋道一¶
　人&KR0016;馬青盖其後沙門道士&KR0260;衣数人葛巾芒&KR0130;累累¶
　相尋意思䔥散惜時無名手此𦘕不足傳後何减稽阮¶
　也(唐賢抒情)¶
竇鞏工為絶句嘗從軍有别家詩云自𥬇儒生着𢧐&KR0129;書¶
齋壁上掛弓刀如今便是征人媍好織廻文&KR0009;竇韜又¶
悼妓東東一篇云芳菲羙艶不禁風未到春殘已墜紅¶
惟有側輪車上鐸耳邉長似呌東東(盧&KR0347;抒情)¶
<pb:KR4i0012_SBCK_043-3a>¶
令狐楚宫人斜詩云唯&KR0063;四仲𥙊使者暫悲嗟又白時詩¶
序云自刑部貟外&KR0048;出得累歴方鎮携挈随逐又有茈¶
菰花芹花詩亦唐賢𫠦罕詠者(雜志)¶
李郢嘗與賈島僧無可逰島没長江僧亦返&KR0004;郢感歎題¶
　曰却到京師事事傷恵林歸寂賈生亡何人收得文章¶
　篋獨我来經苔蘚房一命未沾為逐客万縁&KR0004;盡别空¶
　王䔥消竹塢斜陽在葉覆閑堦雪擁墻(雜談)¶
孟郊卒韓吏部作誌謚曰正耀先生賈島哭之詩曰身没¶
聲名在多應萬古傳寡妻無子息破宅𢃄林泉塜近登¶
山道詩随過海舡故人相吊處斜日下寒天(摭言)¶
荒凉城南奉先寺後宫羙人棺葬此角樓相望髙起墳草¶
<pb:KR4i0012_SBCK_043-3b>¶
　間柏下多石人秩卑焚骨不作塜青石浮屠唱丘壠家¶
家墳上作享亭朱門相向无人聲𣗳頭圡梟作人語月¶
黒風悲&KR0294;揺𣗳宫中飬女作子孫年年犢車来作主廢¶
后陵园官道側家破無人掃陵域官家歳給半千錢街¶
頭買餅作寒食此張文潜題奉先寺詩晁以道嘗與江¶
子之言文潜近来詩不堪好子之因誦此詩以對以道¶
云莫不是文潜詩否¶
洪駒父有過李公擇尚書墓一萹其間云鹿&KR0163;兔逕白𦘕¶
静稻壟松竹青嶂深&KR0003;者以為大逼老杜¶
邢居實字惇夫年少豪邁所與遊皆一時名士方年十四¶
五時嘗作明妃引末句云安得壮士霍嫖姚縳取呼¶
<pb:KR4i0012_SBCK_043-4a>¶
韓作編戸諸公多称之旣卒余收什其殘章編成一集¶
號曰惇夫自少便多憔悴感慨之意其作秋懐云髙歌¶
感人心心悲將柰何其作&KR0037;陽道中詩云有意問山仙¶
此生更来否已而果䘚於漢東惇夫之䘚也山谷以詩¶
哭之云詩到年来更老成江山爲𦔳茟縦横眼㸔白骨¶
埋黄圡何况人間父子情盖惇夫與其父歆向也蔡天¶
啓亦有詩云人物於今歎𣺌然孤墳宿艸已生煙日暮¶
　行人道傍㑹應逄年少共談玄其餘作者甚衆皆載於¶
呻吟集後¶
邵尭夫之弟名睦者無疾而化前此有重九詩云擬問東¶
籬事東籬事𣺌茫后果殯於東籬之下故尭夫哭之云¶
<pb:KR4i0012_SBCK_043-4b>¶
自茲明月清風夜䔥索東籬㸔断膓又云断腸東籬何¶
所尋東籬從此事沉沉¶
余於一雜編中見有書郵亭事既不暁其誰作但&KR0026;其詩¶
有足哀者故載之於此其末云周仲羙不知何許人自¶
言世居亰師父㳺䆠家于成都既而適李氏子侍舅姑¶
䆠㳑上從良人赴金𨹧幕偶因事棄官入華山有長住¶
之意仲羙即&KR0009;身合淝外祖家方求歸未得㑹舅&KR0205;調¶
任長沙不免共載而南雲水茫茫去囯益逺形影相吊¶
洒涕何言因書所懐于壁詩曰愛妾不愛子爲問此何¶
理棄官更棄妻人情寕可已永訣泗之濱遺言空在耳¶
三載無朝昬孤幃泪如洗婦人義從夫一莭誓生死江¶
<pb:KR4i0012_SBCK_043-5a>¶
郷感殘春腸断晚煙起西望太華峰不知幾千里(並/王)¶
(直方詩話)¶
梅聖俞至寕陵&KR0009;余詩云獨護慈母䘮泪與河水流河水¶
冬有竭泪泉常在眸彦獻持國譏其作詩太早余應之以¶
蓼莪及傳咸贈王何二侍&KR0048;詩(雜誌)¶
劉洞不知何許人江南國破後題池州一亭云千里長江¶
唯渡馬十年養士得何人(詩史)¶
白樂天去世人以詩吊之曰綴玉聮珠六十年誰教㝠路¶
作詩仙浮雲不繫名居易造化無為字樂天童子觧吟¶
長恨曲胡児能唱琵琶萹文章已滿行人耳一度思卿¶
一愴然¶
<pb:KR4i0012_SBCK_043-5b>¶
韓文公少年受䔥存吏部知賞及自𡊮州囬入國子𥙊酒¶
　道經江州因㳺庐山過吏部山居知諸子凋零惟二女¶
　在焉作詩曰中&KR0048;有女能傳業伯道無児可保家今日¶
庐山過舊𨼆空將衰泪對煙霞¶
張祐性酷好太湖石三吴太守多以贈之遺故陸魯望以¶
詩哭之曰一林石筍散豪家¶
顧况字逋翁暮年有一子字非熊忽暴亡况哀悼不勝乃¶
作詩曰老人䘮愛子日暮涙成血老人年七十不作多¶
時别非熊&KR0115;間聞之以情告冥官&KR0115;官閔之却令生扵¶
况家三歳能言&KR0115;間聞父苦吟求𠕅生事歴厯然長成¶
&KR0063;舉擢第¶
<pb:KR4i0012_SBCK_043-6a>¶
盧延遜哭李郢端公詩曰軍門半掩槐花宅每過猶聞哭臨¶
聲北固暴亡兼在路東都&KR0096;塟未㱕茔漸穷老㒒慵㸔¶
馬着慘佳人暗理筝詩侣酒徒消散盡一塲春夣越王¶
城¶
劉夣淂虎丘山見元㣲之二年過題名愴然有感云滻水¶
送君君不還見君題字虎丘山因知早貴兼才子不得¶
　多時在世間又有所嗟二首云&KR0067;令樓中&KR0004;見時武昌¶
　春色似腰支相逄相識空如夣為雨為雲今不知鄂渚¶
&KR0293;濛煙雨㣲女&KR0048;魂逐暮雲㱕只&KR0063;長在漢陽渡化作¶
　鴛鴦一&KR0215;飛¶
石守道為國子&KR0101;直講天下呼為徂徠先生作慶暦聖¶
<pb:KR4i0012_SBCK_043-6b>¶
　徳頌大為時所忌㑹徐賊孔直温叛搜其家有介書坐¶
　貶而卒時疑其詐死欲剖棺騐之近臣(言/介)實死得免永¶
　叔以詩哭之曰埋猶不信死終免断其棺揚章安云(章/安)¶
(或為章亦)誰道盖棺人事定是非猶及圡中身¶
劉夣得傷友人亡姫詩曰見學琵琶見藝成今来追想倍¶
　傷倩撚弦花下呈新曲放撥灯前謝改名大抵好花終¶
　易落従来&KR0057;物不長生蘭䑓夜直衣衾冷雷雨無因入¶
禁城¶
劉得仁出入屋塲三十年卒無所成而逝僧西白以詩弔¶
之曰忽苦為詩来到此氷魂雪&KR0334;已難招直教桂子落¶
墳上生得一枝寃始消¶
<pb:KR4i0012_SBCK_043-7a>¶
張禕侍&KR0048;有爱姫早亡念之不已猶子為右&KR0024;闕因其入¶
　朝未歸為浣溪沙辭置扵机上曰枕帳熏爐隔繍幃二¶
　年終日両相思好風明月尔&KR0063;知天上人間何處去舊¶
　&KR0172;新夣覺来時黄昏㣲雨𦘕屏垂禕見曰此必阿&KR0069;詞¶
　阿&KR0069;&KR0024;闕小字也¶
錢熈泉南才士也曽作四夷来王賦獻■太宗愛其才又¶
　嘗撰三酌酸文世&KR0091;精絶後亦不逹而故郷人李慶孫¶
　以詩吊之曰四夷妙賦無人継三酌酸文舉世傳詩話¶
唐武宗有才人孟氏嘗對武宗泣下作何滿子而卒張祐¶
　作詩云偶因清唱詠&KR0084;頻奏入深宫十二春却為一聲何¶
滿子下泉湏吊孟才人(劇談録)¶
<pb:KR4i0012_SBCK_043-7b>¶
秦國公主薨神考賜挽詞曰海闊三山路香輪定不㱕帳¶
　深閑翡翠珮冷失珠璣明月&KR0468;&KR0084;扇殘霞散舞衣都¶
　門送車反𪧐艸自春菲暁發城西道靈車望更遥春風¶
寒魯舘明月断秦簘塵入羅衣暗香随玉篆消芳魂¶
無北渚郍復可爲招又曰慶自天源發恩從國愛深¶
&KR0084;鍾雖在舘桃李不成春水折空還沁樓髙亦隔秦¶
區區㑹稽市無復獻珠人(冷斎夜話)¶
增修詩話總龜卷之四十三¶
#+PROPERTY: JUAN 43
#+PROPERTY: FILE SB04n0210-043增修詩話總龜後集-後卷四十三.
<pb:KR4i0012_SBCK_043-1a>¶
百家詩話總龜後集卷之四十三¶
　釋氏門¶
坡贈辯才云我比陶令愧公為逺公優時辨才退居未嘗¶
出入坡徃見之遂出至風篁嶺又云如使北山人求記¶
　二老㳺用老杜&KR0009;賛上人與子成二老来徃亦風流皆¶
　一儒一釋也又&KR0009;𠫵寥問少㳺失觧云底事秋来不得¶
觧之定中試與問諸天盖劉禹錫和宣上人賀王侍郎¶
放榜後詩云借問至公誰可印支郎天眼定中&KR0026;不惟¶
兼具儒釋又正属科&KR0163;事其不泛如此(䂬溪詩話)¶
夢得送僧君素云去来皆是道别此不消魂　坡云古今¶
　正自同&KR0010;月何必書此等語皆通徹無碍釋氏所謂¶
<pb:KR4i0012_SBCK_043-1b>¶
　具眼也(同上)¶
端師子始見弄師子者發明心要則以綵帛像其皮時時¶
著之因以爲號秦少游聞其髙道請申座端以手自指¶
曰天上無𩀱月人間只一僧一堂風冷𥬇千古意分明¶
少游首肯之能誦法華經必得錢五百乃開秩日誦数¶
句即持錢地坐去其缺簿者易之而去好&KR0084;漁父詞月¶
夕必歌之逹旦有狂僧囬頭和尚以左道鼓動流俗士¶
大夫亦安其妄方對丹陽吕公&KR0079;食端徑至指曰正當¶
與麽時如何是佛囬頭不能&KR0205;對端捶其頭推倒乃行¶
又有妖人號不托掘秀州城外地有佛像建塔其上傾¶
　城敬信端見堪住曰如何是佛不托擬議端趯之而去¶
<pb:KR4i0012_SBCK_043-2a>¶
章相子厚請升座使余秀老撰䟽叙其事曰推倒囬頭¶
趯飜不托七軸之蓮經未誦一聲之漁父先聞端听僧¶
　官宣至此以手揶揄曰止乃引聲吟曰本是瀟湘一釣¶
　客自東自西自南北大衆雜然称善端頋大𥬇曰我&KR0026;¶
　法王法法王法如是下座(僧宝傳)¶
釣魚船上謝三郎𩀱鬂已蒼蒼莎衣未必清貴不肯換金¶
章汀草畔浦芲旁静鳴桹自来好箇漁父家風一片瀟¶
　湘金華俞秀老作此篇道人多傳之非道意岑寂其語¶
　不能如是苕溪漁𨼆曰傳燈録云玄沙福州閩縣人姓¶
　謝氏㓜好垂釣泛小艇扵南䑓江狎諸漁者年甫三十¶
忽慕出塵乃弃釣艇投芙蓉山訓禪師落髪用此事¶
<pb:KR4i0012_SBCK_043-2b>¶
　也(山谷)¶
冷齋夜話謂道潜作詩追法淵明其詩有逼真處曰数聲¶
柔櫓蒼茫外何處江村人夜歸又曰隔林彷彿聞機杼¶
知有人家住翠微余細細味之句格故佳但異淵明語¶
豈得謂之逼真䖏若東坡和陶詩前山正可數後&KR0016;且¶
勿驅此方是逼真䖏徳洪不善評詩此豈足慿㢤(苕溪/漁𨼆)¶
師住天台梅子真舊𨼆一僧入山迷路問曰和尚在此山¶
多少時也師曰只見四山青又黄又問出山路什麽䖏¶
去師曰流水可隨去僧歸&KR0003;似塩官塩官令僧去請出¶
　山師有偈云摧殘枯木𠋣寒林幾度逢春不変心樵客¶
　遇之猶不頋郢人那得苦追㝷大寂聞師住山乃令一¶
<pb:KR4i0012_SBCK_043-3a>¶
僧到問曰和尚見馬師得箇什麽便住此山師云馬師¶
向我道即心是佛我便向這裏住僧云馬師近日佛法¶
　又別師云作麽生別僧云近日又道非心非佛師云這¶
老漢惑乱人未有了曰任汝非心非佛我只&KR0249;即心即¶
　佛其僧廽㪯似馬祖祖云大衆梅子熟也苕溪漁𨼆曰¶
　韓子蒼送僧住梅山詩云寺聞岑寂知何許想到千岩¶
　萬壑開待得梅山梅子熟不辞先&KR0009;一枝来用前事也¶
(𫝊燈録)¶
梵志翻著襪人皆道是錯乍可刺尔眼不可𨼆我脚一切¶
　衆生顛倒皆𩔖如此乃知梵志是大脩行人也昔茅容¶
　季偉田家子尔殺雞飯其母而以草具飯郭林宗林宗¶
<pb:KR4i0012_SBCK_043-3b>¶
　起拜之因&KR0134;使就學遂為四海名士此飜著襪法也今¶
　人以珍饌奉客以草具奉其親渉世合義則與已不合¶
義則称親萬世同流皆季偉之罪人也(山谷王梵志)¶
明州妙音僧法淵為人陽狂日飲酒市肆&KR0084;𥬇自如匄錢¶
於人得一錢即欣然以為飲得之多復與道路廢疾窮¶
者能言人禍福無不騐人疑其精於術數故號淵三命¶
發言無常及問之掉頭不荅惟云去去有䘮之家必徃¶
哭之&KR0830;則送之無貧富皆徃莫測其意人以其狂又號¶
顛僧大&KR0116;禪師&KR0004;住育王開堂僧倔然出問話人莫不¶
竊𥬇大斍問顛僧是顛了僧僧了顛荅曰大斍是大了¶
&KR0116;&KR0116;了犬大覺黙然衆皆驚&KR1358;一日忽於市相别携¶
<pb:KR4i0012_SBCK_043-4a>¶
　酒一壷至郡守宅前㩀地而飲&KR0026;者千餘人酒盡懐中¶
　出頌一首欲化去衆皆引聲大呼云不可於此遂歸妙¶
　音趺坐而化頌曰咄咄平生顛蹶欲問臨行炉中大雪¶
　真相至今存焉(三山老人語録)¶
蓬州道士賈善翔字鴻舉能𠟵談善琴𥊏酒士大夫喜與¶
　之㳺東坡嘗過之献書問曰身如芭蕉心如蓮花百節¶
踈通萬竅玲瓏来時一去時八萬四千末云鴻舉下語¶
賈荅曰老道士這裏没許多般数張天覺䟦其後云去¶
時八萬四千不知落在那邉若不斬頭覔活誰知措¶
　大叅禪(東泉雜録)¶
太白夜懐有句云宴坐寂不動大千入毫髮潘佑獨坐有¶
<pb:KR4i0012_SBCK_043-4b>¶
　句云凝神入混茫萬萬成虗空予爱二才子&KR0269;辭精敏¶
　之力等入道深宻之狀同合而書之&KR0147;資已用(法藏淬/金)¶
近時僧洪覺範頗能詩其題李愬𦘕像云淮隂北面師廣¶
武其氣豈止吞項羽公得李祐不肯誅便知元濟在掌¶
股此詩當與黔安並驅也頃年僕在長沙相&KR0025;弥年其¶
　他詩亦甚佳如云含風廣殿聞碁响度日長廊轉栁隂¶
　頗似文章巨公所作殊不𩔗衲子又善作小詞情思婉¶
　約似秦少㳺至如仲殊叅寥雖名世皆不能及(許彦周/詩話)¶
城外土饅頭饀草在城裏一人吃一箇莫嫌没滋味巳且¶
　為圡饅頭尚誰食之今改預先著酒澆使教有滋味(山/谷)¶
(王梵志)¶
<pb:KR4i0012_SBCK_043-5a>¶
余在臨川景德寺與謝無逸軰升閣得禪月所𦘕十八應¶
真像甚竒而失苐五軸予口占嘲之曰十八聲聞觧唾¶
　根少叢林漢乱山門不知何䖏羅齋去不見雲堂苐五¶
　尊明日有女子来拜叙曰児南营兵妻也寡而食素夜¶
夢一僧来言曰我本景德僧因行失隊煩相引歸寺可¶
　乎旣覺而鄰家邀飯入其門見壁間有𦘕異僧形像了¶
然夢中所見也時朱世英守臨川異之使迎還閣藏之¶
(冷齋夜話)¶
元豊間嘗乆旱　&KR0073;陵禁中齋禱甚力一夕夢有僧乗馬¶
　馳空中口&KR0269;雲霧旣覺而雨大作翌日中貴人道夢中¶
　所見物色於相國寺山門五百羅漢中至苐十三尊略¶
<pb:KR4i0012_SBCK_043-5b>¶
彷彿即迎入内&KR0026;之正所夢也王丞相禹玉作喜雨詩¶
云良弼為霖辜所望神僧&KR0269;霧應精求元叅厚之云仙¶
驥籋雲穿仗下佛芲吹雨布天流盖記此事相國寺羅¶
漢本江南李氏時物在廬山東林寺曹翰下江州盡取¶
其城中金帛寳貨連百餘舟&KR0059;盗以歸無以爲名乃取¶
羅漢毎舟載十許尊獻之詔因賜相國寺當時謂之押¶
綱羅漢(石林詩話)¶
魯直使予對句云呵鏡雲遮月對曰啼粧露㸔花魯直罪¶
　予於詩深刻見骨不務含蓄予竟不曉此論(冷齋夜話)¶
僧寳傳覺範所撰也但欲馳騁其文徃徃多失事實至扵¶
　作賛又雜以詩句此豈史法示褒貶之意也㢤其詩云¶
<pb:KR4i0012_SBCK_043-6a>¶
行盡湘西十里松到門&KR0077;立数諸峯崇公事迹無㝷處¶
庭下春泥見虎蹤又云廬山殿閣如生成食堂䖏處禪¶
&KR0451;折我自三門如冷&KR0069;盡日長廊卷風葉又為竒語云¶
如月照衆水波波頓見而月不分如春行萬國處䖏同¶
時而春無迹但其才性競爽見於言語文字間若扵禪¶
門本分事則無之也(苕溪漁𨼆)¶
前軰好称僧悟清鳥歸花影動魚没浪㾗圎以為句意皆¶
　新然余讀後梁沈君攸臨水詩云花落圎紋出風急細¶
流翻乃知魚浪㾗圎之句出於此也(復齋漫録)¶
泉州僧慶老有詩云交情老去淡如水病骨秋来瘦作松¶
　真方外語也(詩&KR0003;)¶
<pb:KR4i0012_SBCK_043-6b>¶
汪彦章龍溪集有霜餘溪上四絶&KR0746;可東溪集亦有霜¶
餘溪上五絶内四絶即龍溪集中詩但一絶不是所謂¶
　故人江北江南岸者餘皆同之不知竟誰作邪四絶中¶
其一云水似秋蛇巧作蟠山如濃翠擁髙鬟清風明¶
月元無主乞我&KR0196;蘿茅數間味清駃可愛(苕溪漁𨼆)¶
百家詩話緫龜後集卷之四十三終¶

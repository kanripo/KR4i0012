# -*- mode: mandoku-view -*-
#+TITLE: 詩話總龜
#+DATE: 2015-09-23 10:35:21
#+PROPERTY: LASTPB  <md:KR4i0012_SBCK_037-1a>
#+PROPERTY: JUAN 45


　　神仙門(中/)
有逸士衣襴破衫六&KR1639;黒朩腰帶闊三寸一脚着一靴
　一脚跣行夏以絮衫冬卧氷雪出氣如蒸自號藍米
　和歌曰踏踏歌藍采和世界能幾何紅顔三春樹流
　光一擲梭古人混混去不返今人紛紛來更多朝騎
　鸞鳯到碧落暮見桑田生白波長景明暉在空際金
<pb:KR4i0012_WYG_045-1b>
　銀宫闕髙嵯峨曵長繩穿錢拖行縱錢散不收後至
　濠梁飛上升冉冉而去(續仙傳/)
任生隠於嵩山讀書夜有一女子來曰冥數合與子為
　姻生意其異乃拒之遂開簾而入可二十許冶容艶
　羙二青衣侍前就案書一詩云我本籍上清謫居逰
　五岳以君無俗侣來勸神仙學三日當來遂去生覽
　之愈疑妖怪志不納又贈一篇云葛洪還有婦王母
　亦從夫神仙盡靈匹君意合何如面墻不對女子再
<pb:KR4i0012_WYG_045-2a>
　贈一首阮郎迷不悟何䖏伸情愫明日海山春彩舟
　却歸去出門冉冉飛望而去數月任大病為黄衣吏
　攝去來行十里忽見幢節不絶有女仙乗翠輦侍從
　數千人黄衣吏曵任墻下避仙笑曰嵩山薄命漢汝
　數盡更與三年生果六十卒後詩為雷電取去(盧肇/)
　(遺史/)
洞庭賈客吕卿雲以貿販雜貨逐什一之利有羡施貧
　善&KR0327;遇好山水即留中春月夜泊君山獨飲時一盃
<pb:KR4i0012_WYG_045-2b>
　弄數曲波上有漁舟冉冉而來乃一父老皤然賈置
　笛起立迎上舟問所以曰聞子笛聲非凢我是以來
　對數杯我少業&KR0327;子有性可教父老於懐袖間出笛
　三管其大如合拱其次大如常人所蓄其小如細筆
　管卿雲請父老一吹曰大者不可發次者亦然小者
　為子吹一曲不知得終否卿雲曰願聞其不可者曰
　第一者對諸天帝合天樂動天地坼日月五星失次
　第二者對洞府諸仙合仙樂飛沙走石百獸腦裂㓜
<pb:KR4i0012_WYG_045-3a>
　稚震死第三者可與朋儕聴之未知可終否抽小笛
　吹三聲湖上風動波濤&KR0837;湧魚鱉跳噴僮僕恐悚君
　山鳥獸呌噪舟檝大恐父老不復吹引滿數盃乃吟
　曰湘中老人讀黄老手挼紫藟坐碧草春至不知湘
　水深日暮忘却巴陵道又飲數盃曰明年社期君於
　此遂棹漁舟而去隠隠没於波間(傳異志/)
盧李二生居太白山讀書習吐納李生不甘苦貧訣别
　浪迹江湖後之官橋園人吏欺隠折官錢覊縻不得
<pb:KR4i0012_WYG_045-3b>
　東西貧瘁日甚揚州阿師橋逢人草履布衫視之乃
　盧生昔號二舅者李生與舅語哀其繿縷盧大罵曰
　貧賤不畏公弃身又有欠負且被囚繫有面相見乎
　李生厚謝之舅咲曰居處不逺來日以馬來迎至日
　晚果來云屈郎君去來十里朱門斜開二舅出迎雲
　冠霞帔容貌光澤侍婢數百人燕饌名果不可紀求
　得一女子佐酒善箜篌容色極佳上有朱字一行雲
　中辨江樹天際識歸舟燕罷曰莫願作婣否又曰所
<pb:KR4i0012_WYG_045-4a>
　欠官錢二萬貫請以柱杖往波斯店取錢可從此學
　道無自穢身其年汴州行軍陸長源以女妻之宛類
　盧舅北亭善箜篌者箜篌有詩二句李具言舊事女
　曰少年時因兄弟戯夜乃作夢入仙宫如公所言者
　(盧肇遺史/)
茅濛字初成華陽人也隠華山脩道當始皇三十一年
　九月白日上升先是時有民謡曰神仙得者茅初成
　駕龍上昇入太清時下元洲戯赤城繼世而往在我
<pb:KR4i0012_WYG_045-4b>
　盈始皇聞之問故老曰此仙之謡始皇於是有尋仙
　之意濛之元孫盈得道於金陵勾曲山上升為東岳
　上卿司命君太元真人居赤城時來勾曲為人改勾
　曲為茅君山(拾遺/)
　　神仙門(下/)
慶厯中有一閑人逰岳謁主簿郭及甫既坐視其刺乃
　羅道成也詢其郷里言郴州人及甫留飲曰乆思東
　州之逰前日逰太山已遍到佳處旦夕廻南方山索
<pb:KR4i0012_WYG_045-5a>
　紙筆為詩曰因思靈秀偶來逰碧玉寒堆萬叠秋直
　上太山髙處望根盤連接十餘州後自和云水雲踪
　跡自閒逰夏谷隂寒冷勝秋猿鳥性情猶戀舊飜身
　却去海邉州及甫不勝嘆羡及去令人送之又得詩
　曰白騾代步若奔雲閑人所至留詩迹欲知名姓問
　源流請看郴陽山下石後問郴人有成真君觀得道
　乘白騾行石壁上其跡至今存焉(古今詩話/)
唐子正著作桂州人治平中赴舉至全州途中雇一僕
<pb:KR4i0012_WYG_045-5b>
　負重擔健若飛羽雖鞭馬疾逓常去馬百步外恐其
　逸去逐遣之其僕即日自全州二千七百里日午巳
　到唐州留書驛吏曰候桂州唐秀才至即投之唐月
　餘到驛驛吏出書題云呈桂州唐秀才歸真子封唯
　一詩曰袁州相見又之全不遇先生道未員大抵有
　心求冨貴到頭無分學神仙箧中靈藥冝頻施鼎裏
　丹砂莫妄傳待得角龍為宴㑹好來黄壁卧林泉唐
　甚怪之話其状貌乃全州僕也留書之日乃全州所
<pb:KR4i0012_WYG_045-6a>
　遣日也始悟其為神仙唐後為邕倅熈寧丙辰交趾
　㓂邕唐遇害乃詩所謂角龍也
許宣平新安人常掛一花瓢及曲竹枝毎醉即獨吟曰
　負薪朝去賣沽酒日西歸路人莫問歸何處穿白雲
　行入翠微好事者於洛陽同華間是處題之李太白
　見曰此神仙也
殷七七名文祥周寳舊於長安識之及寳鎮浙西七七
　忽到召之益加禮遇鶴林寺有杜鵑花寺僧相傳云
<pb:KR4i0012_WYG_045-6b>
　正元中外國僧自天台鉢中以藥養其根來殖於此
　寺僧剏餙花院人或見女子紅裳艶麗遊於花下俗
　傳花神也一日寳謂七七曰鶴林寺天下竒絶甞聞
　能開頃刻花此花能開赴重九乎曰可也乃前二日
　經鶴林寺宿中夜有女子來謂七七曰妾為上蒼所
　命下司此花非乆即歸閬苑今為道者開之晨起寺
　僧訝花漸拆至九日爛熳後為兵火其花遂亡信歸
　閬苑矣
<pb:KR4i0012_WYG_045-7a>
元真子張志和㑹稽人守真養氣卧雪不冷入水不濡
　顔魯公守湖州日與賔客唱和為漁父詞志和曰西
　塞山前白鳥飛桃花流水鱖魚肥青蒻笠緑蓑衣斜
　風細雨不湏歸坐客嘆服不巳後果傳之
相州棲霞谷有喬順二子服飛龍藥二子十年不飢魏
　文帝詩曰西山有仙童不飲亦不食謂此(俱同上/)
吴仁壁闗右人學進士逰羅浮洞學老荘於張先生得
　其大旨辭歸謀入京取應先生曰觀子氣法可住此
<pb:KR4i0012_WYG_045-7b>
　吾授子長生之道仁壁辭以老母缺甘旨俟名遂身
　退學亦未晚先生曰此去必遂其志亦湏早來是年
　中第入浙謁錢武肅殊禮之累辟入幕堅辭不就以
　詩謝云東門上相好知音數盡䑓前郭隗金累重雖
　然容食椹力微無計報焚林弊貂不稱芙蓉幕衰鬂
　仍慚玳瑁簮十里溪光一山月可堪從此負歸心武
　肅復遣人請撰羅城記仁壁堅不從武肅怒沉扵江
　吴人惜之仁壁有一女有閒居詩云為惜苔錢妨換
<pb:KR4i0012_WYG_045-8a>
　砌因憐山色旋開尊又贈道士云五龍金角向星斗
　三洞玉音愁鬼神又題甖粟云蒲草薄裁連蒂白臙
　脂濃染半葩紅又逰法華寺云髙閣煙霞襌客睡滿
　城塵土世人忙建隆初廣南劉隠遣中翁光普同禮
　丞寗昱就羅浮山設醮醮畢昱逰諸岩洞至山頂見
　一石門有老叟衣薜蘿㨿門而坐昱問其由云是羅
　浮先生宅再問誰氏叟低聲對云吴先生也名仁壁
　言訖户闔了無所見其後或有人於羅浮勾曲諸山
<pb:KR4i0012_WYG_045-8b>
　見仁壁復引一十嵗許女子驗是其女也(雅言雜載/)
有商客過海遇風俄抵一所門宇聳秀珎器爛然云是
　樂天之居樂天聞之作二絶云近有人從海上廻海
　山深處是樓䑓中有仙龕開一室皆言此待樂天來
　又云吾學空門不學仙恐君此語是虚傳海山不是
　吾居處歸則惟歸兠率天(古今詩話/)
女真錢氏二姊妹依止陶隠居誦黄庭經即茅山燕洞
　也至今有紫菖蒲碧桃焉其姊披白練衣得道入洞
<pb:KR4i0012_WYG_045-9a>
　及女弟至則户已扄矣淳化五年夏侯嘉正與道士
　五人往彼投龍是夜雷震其洞復開有一吏深入遇
　道士與林擒一枚食之遂絶粒田霖作詩題之曰燕
　口龍泓氣象清錢真此䖏有遺靈仙兄去後師猶在
　女弟回時户已扄雲片尚如披白練泉聲長似誦黄
　庭碧桃花發菖蒲紫留與人間作畫屏(同上/)
唐儀鳯中清城縣横源翠圍山下有民王仙柯服道士
　所遺靈丹拔宅上升已具仙傳拾遺蜀州僧中寤釋
<pb:KR4i0012_WYG_045-9b>
　學道播於方州偶於龍池山逢人精神爽朗異於常
　叟即王仙柯也寤公曰聞仙名已久何幸相逢飛升
　之後胡為來此仙柯曰吾等有靈藥止能飛步今全
　家隠扵後山更脩道法遐舉之事吾何望焉但長夀
　而已寤公以詩贈之曰瞻思不及望仙兄早晚遐飛
　入太清手種一株松未老爐燒九轉藥新成心中已
　得黄庭術頭上應無白髮生異日却歸華表語待教
　凢俗普聞名自後不復遇葆光子聞於真人曰世人
<pb:KR4i0012_WYG_045-10a>
　學道資一丹一藥聊固其命何以脩道未得證就避
　忌尤多三官廵羅攝入鬼録所以頻改姓名先用屍
　解然後棲止靈岳進取上法或五岳授事效職仙曹
　優㳺人間或至千嵗功徳升聞即朝玉皇海岳之間
　往往遐舉者世人無由知也今之初得道者止於仙
　隠有騰空者服金丹也遐舉之事未可希望(北夢𤨏/)
　(言/)
伊夢不知何許人因夢两日遂立此名唐末不仕披羽
<pb:KR4i0012_WYG_045-10b>
　褐逰山水題攸縣司空觀仙壇云惟有松杉空弄日
　更無雲鶴暗迷人題黄蜀葵云露凝金盞滴殘酒檀
　㸃佳人噴異香在醴陵何氏家一日别去作詩附鐡
　匠回言在彼打劍何氏發其塜棺内惟劍耳(青𤨏后/)
　(集/)
陳純字元朴莆田人因逰桃源中秋夜遇玉源靈源桃
　源三夫人玉源令純舉中秋月詩純言一聮云莫辭
　終夕看動是隔年期桃源曰意雖佳但不見中秋月
<pb:KR4i0012_WYG_045-11a>
　作七月十五夜月亦可玉源因作詩曰金風時拂袂
　氣象更分明不是月華别都緣秋氣清一輪方極滿
　羣籟正無聲曉魄沉烟外人間萬事驚靈源詩曰髙
　秋渾似水萬里正圓明玉兎步虚碧氷輪輾太清廣
　寒宫有路桂子落無聲吾館無絃弹棲烏莫要驚桃
　源詩曰金吹掃天幕無雲方瑩然九秋今夕半萬里
　一輪圓皓彩盈虚碧清光射玉川瑶樽休惜醉幽意
　正綿綿玉源謂純曰子能繼桃源之什乎純作詩曰
<pb:KR4i0012_WYG_045-11b>
　仙源甞悮到覊思正蕭然秋静夜方静月圓人更圓
　清尊歌越調仙棹泛晴川幽意知多少重重類楚綿
太原王世寧自言籍係第十八洞玉仙人熈寧中以暴
　疾終于家臨終作詩曰翠羽旌幢仙子隊紫雲樓閣
　玉皇家人間風雨易分散回首武陵空落花
韓湘字清夫文公猶子也落魄不覊文公勉之學湘曰
　湘之所學非公知之公令作詩以觀其志詩曰青山
　雲水窟此地是吾家後夜流瓊液凌晨咀絳霞琴弹
<pb:KR4i0012_WYG_045-12a>
　碧玉調爐鍊白朱砂寳鼎存金虎元田養白鴉一瓢
　蔵世界三尺斬妖邪觧造逡廵酒能開頃刻花有人
　能學我同共看仙葩公覽而戯之曰子能奪造化耶
　湘曰此事甚易公為開尊湘聚土以盆覆之良久花
　開乃牡丹碧花二朶於花間擁出金字詩一聮云雲
　横秦嶺家何在雪擁藍闗馬不前公未曉其句意湘
　曰事乆可驗遂告去未幾公以佛骨事謫官潮州一
　日途中遇雪俄有人冐雪而來乃湘也湘曰憶花上
<pb:KR4i0012_WYG_045-12b>
　之句乎正今日事也公詢其地即藍闗嗟嘆久之曰
　吾為汝足此詩詩曰一封朝奏九重天夕貶潮陽路
　八千本為聖明除弊政豈於衰朽惜殘年雲横秦嶺
　家何在雪擁藍關馬不前知汝逺來湏有意好收吾
　骨瘴江邉公别湘詩曰人才為世古來多如子雄文
　世孰過好待功名成就日却抽身去上烟蘿湘别公
　詩曰舉世都為名利醉伊余獨向道中醒他時定是
　飛升去冲破秋雲一㸃青(青𤨏集/)
<pb:KR4i0012_WYG_045-13a>
賈師雄郎中治平中通判邵武甞收鐡鏡甚大非常物
　也乆欲淬磨未得其人左右言近有回處士自言善
　磨鏡召至風骨軒昻非常人也出示之仍以飲酒畢
　推藥鏡上言藥少當自取之既去不回詢其宿在太
　平寺留詩一絶而去曰手内青蛇凌白日洞中仙果
　艶長春湏知物外烟霞客不是尋常磨鏡人取鏡視
　之藥已化去所堆藥處一㸃表裏通明如寒玉春水
　又甞有顧中謁故人季郎中至岳陽投宿市邸唱新
<pb:KR4i0012_WYG_045-13b>
　曲有補鞋人問曰此何曲中曰都下新聲也其人曰
　吾不觧書子能為我書當於此調頃一詞中因為書
　之乃今所傳沁園春也因問其姓荅曰生於山口長
　於江口即今為守谷之客姓名不知也中翌日見太
　守言之追不復至題詩一絶於邸中腹内嬰兒養已
　成且居塵世暫娱情無端措大剛饒舌却入白雲深
　處行中與太守深歎恨之山口守谷乃仙之姓并字
　也
<pb:KR4i0012_WYG_045-14a>
永叔登第後授洛陽節推聖俞為洛陽簿乃得友之初
　也一日同逰嵩山佳處相對吟醉遂望四峰巨厓之
　上有丹書四字云神清之洞指示聖俞聖俞曰不見
　洎告老歸潁思前四字作一絶云四字丹書萬仭厓
　神清之洞鎻樓䑓烟霞極目無人到鸞鶴今應待我
　來後數月薨(並同上/)
有道人過沈東老飲酒用石榴皮冩絶句壁上稱回山
　人東老送出門渡橋不知所往或曰此吕洞賔也僕
<pb:KR4i0012_WYG_045-14b>
　見東老子偕道其事為和此詩後復與偕遇錢塘更
　為書之回山人詩云西鄰已富憂不足東老雖貧樂
　有餘白酒釀來緣好客黄金散盡為收書東坡和曰
　世俗那知貧是病神仙可學道之餘但知白酒留佳
　客不問黄公覔素書符離道士晨興際華岳先生詩
　觧餘忽見黄庭丹篆字罔傳青紙小朱書凄凉雨露
　三年後彷彿塵埃數字餘至用榴皮緣底事中書君
　豈不中書(東坡詩話/)
<pb:KR4i0012_WYG_045-15a>
劉跛子青州人拄一拐毎嵗一至洛陽看花舘於花家
　園大花見之即與二十四曰跛子吃半角小花見時
　止與十金曰跛子喫椀羮以詩謝曰大花見時二十
　四小花見時吃椀羮人生四海皆兄弟酒肉林中過
　一生張丞相詔自荆南時跛子與客飲市橋客起觀
　之挽其衣使且坐飲作詩曰遷客湖湘召赴京輪蹄
　迎迓一何榮争如與子市橋飲且免人間寵辱驚余
　寓於興國寺戯之詩曰相逢一柺大梁間妙語時時
<pb:KR4i0012_WYG_045-15b>
　見一斑我欲從公蓬島去爛銀堆裏看青山計其夀
　百四十五矣邸中無人識之(冷齋夜話/)
周貫不知何許人自號朩鴈子宿龍泉觀半夜搥道士
　門道士問其故曰偶得句當奉告因吟曰弹琴傷指
　甲盖蓆損髭鬚是夜貫以蓆自覆故耳至袁州見市
　井李生秀韻欲携同歸林下學嗜酒色意欲無行貫
　指煑藥鐺作偈示之曰頑鈍天教合作鐺從初三脚
　豈能行雖然有耳不聴法只愛人間戀火坑尋死於
<pb:KR4i0012_WYG_045-16a>
　西山将化人問幾嵗貫曰八十西山作酒仙麻鞋糺
　㫁布衣穿相逢甲子君休問太極光隂不記年復有
　人見於京師附書於李生云明年中秋夕當上謁至
　時生以事出貫乃以白土書門而去曰今年中秋夕
　來赴去年約不是折足鐺弹指空剥剥李生竟折一
　足(冷齋夜話/)
劉野夫留南京乆未入都彭淵才以書督之野夫荅曰
　跛子一生別無道路展手教化三饑两飽目視雲漢
<pb:KR4i0012_WYG_045-16b>
　聊以自誑元祐新年被劉法師徐神翁形迹得不成
　模樣深欲上京相覷又恐撞着丈人湼陁佛驀被乾
　拳濕踢着甚來由不覊如此當作長短句曰跛子年
　來形容何似儼然一部髭鬚世間許大拐上做工夫
　選甚南州北縣逢着處酒滿葫蘆熏熏醉不知明日
　何處度朝晡洛陽花看了歸來帝里一事全無又還
　與瓠羮再作門徒驀地思量下水粮網上蘆蓆横鋪
　呵呵笑睢陽門外有箇大南湖
<pb:KR4i0012_WYG_045-17a>
有僧吏宗著麻衣加衲其上號麻衣道士坐廣陵白土
　埭謳歌自適江都令檀紙與語多無畔岸索紙賦詩
　曰有欲苦不足無節即無憂未若清虚者帶素披𤣥
　裘浮游一州間汎若不繫舟要當畢塵慮棲息老山
　邱檀紙異之陶淵明寄白土埭逢三異比邱此其一
　也觀其詩句脫去畛封有超然自得之氣非尋常介
　夫所能作也(並同上/)
　
<pb:KR4i0012_WYG_045-17b>
　
　
　
　
　
　
　
　詩話總龜巻四十五

<pb:KR4i0012_WYG_046-1a>
欽定四庫全書
　詩話總龜巻

# -*- mode: mandoku-view; -*-
#+TITLE: 增修詩話總龜
#+DATE: 2015-09-11 23:29:38.112467
#+PROPERTY: ID KR4i0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 46
#+PROPERTY: FILE SB04n0209-046增修詩話總龜-前卷四十六.
<pb:KR4i0012_SBCK_046-1a>¶
增脩詩話總&KR0027;卷之四十六¶
　　　藝術門¶
鍾傳領江西日客有以覆射之法求見傳以暦日包橘置¶
　䄂中令射客云太歲當頭坐諸神不敢當其中有一物¶
常帶洞庭香(唐宋遺史)¶
何龍圖中正初登第聞西川郭從周精扵卜乃以縑素求¶
　筮從周作一絶贈之云三字來時月正圓一麾從此出¶
秦&KR0028;錢塘春色濃如酒貪醉花間卧不還公後宦逹以¶
三月十五日授知制誥以言&KR0065;事忤㫖出知秦州後移¶
杭州而捐舘舎從周之筮何其驗歟¶
黄州東南三十里為沙湖亦曰螺螄店予買田其間因徃¶
<pb:KR4i0012_SBCK_046-1b>¶
相田得疾聞麻橋人龎安常善醫而聾遂徃求療安¶
常雖聾而頴悟絶人以指畫字不盡數字輙深㑹人意¶
余戯之曰余以手為口君以眼為耳皆一時異人也疾¶
愈與之同㳺清泉寺在蘄水郭門外二里許有王逸少¶
洗筆泉水極甘下臨蘭溪溪水西流余作歌云山下蘭¶
牙短浸溪松間沙路净如泥蕭蕭春雨子䂓啼誰道人¶
生無再少君看流水尚能西休將白髪唱黄雞是日極¶
飲而歸(百斛明珠)¶
王建宫詞百首多言禁中事皆史傳小&KR0003;所不載者徃徃¶
見扵其詩如内中數日無呼喚傳得&KR0364;王蛺蝶圖之&KR0011;¶
&KR0364;王元嬰高祖子新舊唐書皆不著其所能惟名&KR0030;録¶
<pb:KR4i0012_SBCK_046-2a>¶
　略言其善&KR0030;亦不言其工蛺蝶也惟見扵建詩耳或聞¶
　今人家亦有淂其圖者唐世一藝之善如公孫大娘舞¶
　劍曹剛琵琶米嘉榮歌皆見扵唐賢詩句遂知名扵後¶
　世當時山林田畆潜徳&KR0046;行君子不聞扵世者多矣而¶
賤工末藝得所附託乃垂名不朽亦各係乎幸不幸尔¶
合淝人傳論言曹谷善星暦&KR0283;數談事如神為王兾公作¶
命書云七十年中一一加弄珠灘上事堪誇碧油幢下¶
聞鳴鳥千日催還上漢搓公年七十二知㐮陽正得千¶
　日召還又云周匝將臨壬戌歲定&KR0166;門前春色異一千¶
　日上少三環再入和&KR0245;冝盡醉後兾公判西京將七百¶
　日再入政府壬戌歲也又云臨去尚猶聞禁漏異姓佳¶
<pb:KR4i0012_SBCK_046-2b>¶
　名在史書兾公薨謝之夕漏將盡無子其婿張環掌䘮¶
事(並古今詩話)¶
　　　俳優門¶
李家眀江南李璟時為樂部頭善滑稽為諷詠璟逰後¶
　苑登䑓見牛晚卧璟曰牛旦熟矣家眀曰臣不學敢上¶
　絶句云曾遭寗戚鞭敲角又&KR0013;田單火燎身閒背斜陽¶
　　　嚼枯草而今問喘更無人左右之臣皆冠謝罪李¶
氏乃徐温飬子及僣&KR0197;遷徐氏于海陵璟&KR0071;統用宋齊¶
　丘言無男女少長皆殺之今海陵州宅之東小墳十數¶
皆當時所殺徐氏之族也宋齊丘只一子輙卒逾月慟¶
　哭不止家眀曰惟臣能止之乃作大&KR0083;鳶上大書曰欲¶
<pb:KR4i0012_SBCK_046-3a>¶
興唐祚革強呉盡是先生作計謨一箇孩児&KR0184;不得上¶
皇百口合何如乗風吹之度至齊丘家遂絶其縷齊丘¶
見之慚感乃止璟扵後苑命臣僚臨池而釣諸臣屢引¶
到數十巨鱗惟璟無所獲家眀乃進口&KR0197;曰新甃垂鈎¶
興正濃御池春煖水溶溶凢鱗不敢吞香餌知道君王¶
合釣龍璟善之幸南都畫江為界舟楫多行南㟁至趙¶
北因輟樂停觴北望皖公山謂家眀曰好數青峰不知¶
何名家眀&KR0063;聲曰龍舟輕&KR0222;錦㠶風正值宸逰望逺空¶
回首皖公山色翠影斜不到夀盃中(出江南野録互見/談苑所載不同未)¶
(知孰/是)¶
江南李氏樂人王感化建州人&KR0032;光山樂籍建州平入金¶
<pb:KR4i0012_SBCK_046-3b>¶
　陵教坊少聰敏未曾執卷而多識善為詞口諧捷急滑¶
　稽無窮時本郷節帥更代餞别感化前獻詩曰旌斾赴¶
　天䑓溪山曉色開萬家悲更喜迎佛送如來至金陵宴¶
　&KR0080;中有白野鵲李璟令賦詩&KR0063;聲曰碧岩深洞恣逰遨¶
　天與蘆花作羽毛要識此來棲&KR0043;處上林瓊&KR0035;一枝高¶
　又題恠石九八句皆用故事但記其一聮云艸中誤認¶
　將軍虎山上曾為道士羊(談&KR0080;)¶
楊叔寳&KR0048;中與眉州人言頃眉州視事後三日作大排樂¶
　人獻口&KR0197;其末句云為報士民須慶賀火星去了福星¶
　來喜召優人問曰大排致語誰做對曰本州自來舊例¶
　只用此一首(湘山録)¶
<pb:KR4i0012_SBCK_046-4a>¶
丁晋公鎮金陵嘗作詩有吾皇寛大容尸素乞與江城不¶
　計年之句天聖中李文定公出鎮金陵一日郡宴優人¶
　作語意其宰相出鎮所作理必相符誦至落句頂望抗¶
聲曰吾皇寛大容尸素乞與江城不計年賔僚皆俛首¶
文定&KR0015;曰是何是何上聞見責(歸田録)¶
賞花釣魚㑹詩賦徃徃有&KR0043;思者天聖中永興軍進山水¶
　石&KR0244;㑹宴命賦山水石歌盖出不意中生優人入戯各¶
執&KR0083;筆作吟哦狀其一優人或仆扵石上衆扶掖起旣¶
　起曰累日來作一首賞花釣魚詩准備&KR0063;制却&KR0013;這石¶
　頭摖倒左右皆大&KR0015;翌日䧏出詩令中書銓定内有鄙¶
　惡者落職與外任(東齋記)¶
<pb:KR4i0012_SBCK_046-4b>¶
　　竒恠門¶
王謝金陵人世以航海為業一日扵海中失舟泛一板登¶
岸見一翁一嫗皆衣皂引謝至所居乃烏衣國也以女¶
妻之旣乆謝思歸復乗雲軒泛海至其家有二燕棲扵¶
梁間謝以手招之即飛來臂上取片&KR0083;書小詩繫扵燕¶
尾曰誤到華胥國裏來玉人終日苦憐才雲軒飄去無¶
消息灑淚臨風㡬百廻來春燕廻徑飛來謝衣上燕尾¶
有詩一云昔日相逢冥數合如今暌逺是生離來春縱¶
有相思字三月天南無鴈飛至來嵗燕竟不至因目謝¶
　所居為烏衣巷劉禹錫有詩曰朱雀橋&KR0065;野艸花烏衣¶
巷口夕陽斜舊時王謝堂前燕飛入尋常百姓家摭遺¶
<pb:KR4i0012_SBCK_046-5a>¶
彭城劉景直雍熈間逰華清宫因題詩扵門屏問云天子¶
多情&KR0194;太真六宫專幸掌中身漁陽皷動長安破從此¶
香肌委路塵是夜夣明皇召去論當時事妃子索景直¶
有所贈立作詩曰玉刻水中龍雲牌掲故宫霓裳滿天¶
月粉骨㡬春風眉&KR0020;從山盡裙腰芳艸空共知千古事¶
悽恨與誰同&KR0302;王至明皇曰来何晚王曰&KR0244;杜甫到臣¶
帳中誦哥舒翰詩向臣似有徳色云日月低秦&KR0035;山河¶
遶漢宫明皇又曰常愛伊夜䦨更秉燭相對如夣寐之¶
句李白終無甫之筋骨至如賈至崔輔國亦闕自然之¶
句張老死把筆無伊一字遂宴飲忽聞寳雲寺鍾聲¶
　方覺¶
<pb:KR4i0012_SBCK_046-5b>¶
郭平振武舊將士分配于錢塘給官屋居之屋在修文坊¶
舊為白板書(&KR0057;)賃燒藥丹朱欲徃而官吏丁踈因逐之¶
乃破爐而去白因召丁踈同飲謂踈曰大藥為吾子所¶
破有小戯術子醒酒乃取盤一面置扵&KR0176;上以指敲兩¶
腕出五色彈子两枚化為&KR0031;燕而飛白曰僕射髭甚䌓¶
　燕好去可减些言未畢二燕化為二小劍長五寸餘鋒¶
　刄如雨交舞扵踈之頥頷間髭落如雪踈懼甚白呼劍¶
　下盤中依前成二丸納扵左右腕而去錢昭度贈白詩¶
曰䄂裏青鋒秋水寒誰疑&KR0031;燕是金丸出門風雨如何¶
去空有霜髭在玉盤¶
無諸彭演西逰鄠縣&KR0043;甘泉店閒歩原野忽有一少年¶
<pb:KR4i0012_SBCK_046-6a>¶
　引至一古官舎甚宏壯梁上有紅絲羯皷縚數條垂于¶
　地一老人杖而守之演問曰此何䖏老人曰開元興慶¶
宫也來此者二百年中十二人尔去時莫不為詩請書¶
　一絶可乎演為詩曰長安宫闕半蓬蒿塵暗虹梁羯皷¶
縚惟有水天明月夜一條空碧見秋毫演又曰十二人¶
之詠可得聞乎老人舉章曰小小蓬山刻得成宫簾不¶
動結飛鯨誰將八月天河水瀉到重樓無浪聲此楊尚¶
書所作也又誦一章曰金人無路守瓊山坐見雲生棟¶
宇間忽墜霜飛翠樓曉不知龍尾許誰扳此裴中書所¶
　作也再詢楊裴之名則瞪而不答¶
錢仁伉尚父之孫也為元帥府中書檢校司徒與中軍都¶
<pb:KR4i0012_SBCK_046-6b>¶
　虞候金沼鄰居沼所居堂東植牡丹花一本着花三百¶
　朶其色如血如之金含稜每瓶子頂上有碎金絲如自¶
　然蛺蝶之狀一城以為殊異每嵗花開張宴仁伉預焉¶
　開寳七年春三月花&KR0379;一两朶開仁伉一夕洪飲擊劍¶
　䄇服中单背&KR0018;大籃左手携鋤腰插六&KR0901;首踰墻而過¶
　沼中外無知者鋤取牡丹置籃中乃平其地空中聞有¶
　吁歎之聲㣲細&KR0002;逰蜂音辭曰一花三百朶含&KR0015;向春¶
　風眀年三月裏朶朶㫁腸紅仁伉異之移植扵亭後明¶
　日沼覺失花為非人力所及來年花盛開乃宴召沼沼¶
　一見無語得疾以歸至夜憤悶不已以刀决腸而卒腸¶
　皆寸寸㫁果符空中之語¶
<pb:KR4i0012_SBCK_046-7a>¶
鄭&KR0071;超廣州人赴官鳯翔道逢田參軍同行家累千餘人¶
言是東川替罷亦入西京&KR0071;超與欵自言洛下有莊在¶
北邙山下因問鞍乗極多何也曰亡室人來多年皆蜀¶
中&KR0012;寡家子息亦欲旋旋與人&KR0071;超曰願得一人乃令¶
妙香與之是夕歸&KR0071;超家數年&KR0071;超卜居西洛一日忽¶
　謂&KR0071;超曰妙香非人也今將歸北邙山舊穴願乞同乘¶
　至北邙因問田叅軍何人曰狐也是夕作别妙香歌以¶
　送酒曰勸君酒莫辭花落抛舊枝只有北邙山下月清¶
　光到死也相隨翌日同至北邙山下老君廟後妙香佯¶
墜馬化為一狐迅走而去(並洞㣲志)¶
唐王軒字公逺因遊苧羅山問西施之遺迹留詩扵石上¶
<pb:KR4i0012_SBCK_046-7b>¶
　曰嶺上千峰秀江&KR0065;細草春今逢浣溪石不見浣溪人¶
　廻顧見一女子素衣瓊珮謂軒曰妾自呉宫離越國素¶
　衣千載無人識當時心比金石堅今日為君堅不得軒¶
　知其異又貽詩曰佳人去千載溪山乆寂寞野水浮白¶
　烟岩花自開落&KR0400;鳥舊清音風月閒樓閣無語立斜陽¶
　幽情入天幕西子曰子之詩羙矣不盡妾之所&KR0009;也乃¶
　答軒詩曰高花岩外曉相鮮幽鳥雨中啼不歇紅雲飛¶
　過大江西從此人間怨風月旣暮已散期來日會扵水¶
　濵翌日軒徃則西子已在焉又相與飲軒詩曰當時計¶
　拙&KR0015;將軍何事安&KR0022;頼羙人一似仙葩入呉國從玆越¶
　&KR0038;更無春西子見之怨慕乆之又曰雲霞出没群峰外¶
<pb:KR4i0012_SBCK_046-8a>¶
鷗鳥浮沉一水間一自越兵齊振地梦魂不到虎丘山¶
　旣夜乃散異日又相遇而留者逾月乃歸郭素聞王¶
　軒之事逰苧羅留詩扵泉石間莫知其數寂無所遇無¶
　名子嘲之曰三春桃李苦無言却&KR0013;斜陽鳥雀喧借問¶
東鄰效西子何如郭素學王軒聞者大&KR0015;(翰府名談)¶
朱休之家犬歌曰言我不能歌聴我歌梅花今年固自可¶
　眀年當柰何明年兵亂城䧟梁亡(詩史)¶
杜少陵因見病瘧者謂之曰誦吾詩可療病者曰何杜曰¶
　夜䦨更秉燭相對如夣寐之句瘧猶是也又曰誦吾手¶
　提髑髏血模糊其人如其言誦之果愈言感&KR0017;神亦¶
　不妄(古今詩話)¶
<pb:KR4i0012_SBCK_046-8b>¶
石曼卿自少以詩酒豪放自得其氣貌偉然詩格竒峭又¶
　工扵書筆畫遒勁體兼顔柳爲世所好余家嘗得唐後¶
　主澄心堂&KR0083;曼卿爲余草書其籌筆驛詩詩曼卿平生¶
　所自愛者至今藏之&KR0197;爲三絶真余家寳也曼卿卒後¶
其故人有見之者云恍惚如夣中言我今爲仙也所主¶
芙蓉城欲呼故人徃逰不得忿然&KR0016;一青騾去如飛後¶
又云降扵亳州一舉子家其舉子留不得因留詩一篇¶
與之余亦略記其一聮云鶯聲不逐春光老花影常隨¶
日脚流仙事恠不可知其詩頗&KR0011;曼卿平時語舉子不¶
能道也(永叔詩話)¶
增脩詩話總&KR0027;卷之四十六¶
#+PROPERTY: JUAN 46
#+PROPERTY: FILE SB04n0210-046增修詩話總龜後集-後卷四十六.
<pb:KR4i0012_SBCK_046-1a>¶
百家詩話總&KR0027;後集卷之四十六¶
　釋氏門¶
&KR0330;應物奉詶處士叔詩云髙齋樂宴罷清夜道相存東¶
坡次王鞏韻云那能廢詩酒亦未妨禪寂子由春盡詩¶
　云楞嚴十卷㡬廽讀法酒三升是客同道貴冲寂寞主¶
　&KR0172;暢二者恐不能相兼也白樂天延樂命釂之時不忘¶
　於佛事至今逹者譏之(&KR0081;常之)¶
衡州花光仁老以墨為梅花魯直&KR0026;之嘆曰如嫩寒春曉¶
　行&KR0012;山籬落間但欠香耳余因爲賦長短句曰碧瓦籠¶
晴香霧繞水殿西偏小駐聞啼鳥風度女墙吹語&KR0015;南¶
　枝破臘應開了道骨不凢江瘴曉春色通靈醫得花多¶
<pb:KR4i0012_SBCK_046-1b>¶
少抱甕醸寒春杳杳譙門&KR0030;角催殘照又曰入骨風流¶
國色透塵種性真香爲誰風鬂涴啼粧半&KR0035;水村春暗¶
雪壓&KR0672;枝籬落月髙影動池塘髙情数筆&KR0009;㣲茫小寢¶
　&KR0004;開霧帳前蝶恋花后西江月也(冷齋夜話)¶
余自并州還故里舘延福寺寺前小溪風物&KR0124;斜川余兒¶
童時&KR0231;&KR0501;之地也嘗春深獨行溪上作小詩曰小溪&KR0029;¶
春漲攘我夜月湾新晴爲不平約束晚見還銀梭時撥¶
刺破碎波中山整釣背落日一葉嫩紅間又嘗莫寒㱕¶
見白鳥作詩曰剰水殘山&KR0228;淡間白鷗無事小舟閑個¶
中著我添圗&KR0030;便是華亭落照湾魯直曰&KR0026;君詩說烟¶
　波漂渺處如陸忠州論國政字字坦夷前身非篙師沙¶
<pb:KR4i0012_SBCK_046-2a>¶
　户種&KR0124;邪有詩其畧云吾年六十子方半槁項顛螺度¶
&KR0010;年脫&KR0077;衲衣著蓑笠来伴涪翁刺釣船嘗對淵材誦¶
　之曰淵材曰此退之澄&KR0026;我欲&KR0053;歛加冠巾換骨句也¶
(冷齋夜話)¶
余還自珠崖舘于髙安大愚山陳瑩中自台州載其家耒¶
漳浦過九江愛廬山因家焉以書督余兼程來余以三¶
　日至湓城莹中曰自此公可禁作詩無益於事余曰敬¶
奉敎然余児時好食肉毋使持齋余叩頭乞先飫餐&KR0079;¶
　一日母許之今日當准食肉例先吟兩詩喜吾二人死¶
而更生何如莹中許焉曰鴈蕩天台看不足尽般児女¶
&KR0009;&KR0382;窓徃耒漳水謀二頃偶愛廬山家九江名節適真¶
<pb:KR4i0012_SBCK_046-2b>¶
　如醉白生涯領略似湘龎向耒萬事都休理且听楼鍾¶
　一夜撞與公灵鷲曽听法㳺戯人間知幾生夏口甕中¶
蔵畫像&KR0012;山月下認&KR0084;聲翳消巳斍蔕礦尽方知珠自¶
　明数抹夕陽殘雨外一畨飛絮滿江城莹中喜而謂余¶
　曰此岐山猪肉雖羙無多食後三年余客漳水見莹中¶
　姪勝柔自九江來出詩示余曰仁者難逢思有常平居¶
　慎勿恃何妨争先世路機関&KR0086;近後語言滋味長可口¶
　物多偏作疾快心事過必為傷與其病後求良藥不若¶
病前能自防余謂勝柔曰公痴詩如食鯽魚惟恐遭骨¶
刺與岐山猪肉不可同日而語也(泠齋夜話)¶
陳莹中謫合浦時余在長沙以書抵余為&KR0018;華嚴經入嶺¶
<pb:KR4i0012_SBCK_046-3a>¶
　有偈曰大士㳺方興尽囬家山凬月絶纎埃杖頭多少¶
　閑田地挑取華&KR0202;入嶺来余和之曰因法相逢一&KR0015;開¶
　俯㸔人世過飛埃湘南嶺外休分别圓寂光中共徃耒¶
　又聞嶺外大雪作二偈寄之曰傳聞嶺外雪壓倒千年¶
　樹老児拊手&KR0015;有眼未曽覩故應&KR0243;物材一洗瘴江霧¶
　寄語牧牛人莫教頭角露又曰偏界不曽藏處處光皎¶
　皎開眼失蹤由都縁太分曉園林怱生春萬瓦粲一&KR0015;¶
遥知忍凍人未悟安心了(冷齋夜話)¶
余&KR0026;誌公十二時頌自非深悟上乗同佛知見豈能作此¶
　語也是時逹磨猶未西耒誌以明此理所謂先得我心¶
　之所同然者誌公没扵天監十三年而逹磨以普通八¶
<pb:KR4i0012_SBCK_046-3b>¶
　年至金陵由此之魏&KR0019;佛心印禅宗方興近世學佛者¶
　徃徃忽此頌而弗&KR0026;蓋貴耳而賤目矣余嘗手書此頌¶
　置之座右朝夕味之尤爱其最後一首云雞鳴丑一顆¶
圓珠明巳乆内外推㝷覓捴無境上施爲渾大有不見¶
頭又無手世界壞時終不朽未了之人听一言只這如¶
今誰動口以至二祖信心銘永嘉証道&KR0084;皆禅學之髄¶
　&KR0004;地之人其可弗&KR0026;乎(苕溪漁&KR0046;)¶
陳体常荅黄冕仲二書叙學佛之㫖深切著明余嘗三復¶
其言歎其有理恨未能尽行也体常又有頌六首今録¶
　二首其一云宻坐研穷有細㣲到頭湏是自&KR0111;機應無¶
　祖佛能超越豈有&KR0072;親更順違歷歴&KR0012;明猶認影巍巍¶
<pb:KR4i0012_SBCK_046-4a>¶
　獨露尚披衣飜嗟㑹得昭靈者也道㝷師㫖歸其二云¶
　個中端的有誰知知者歸來到者稀即見即聞還錯¶
　㑹離聲離色轉乖違山青水緑明玄旨鶴唳猿啼&KR0139;妙¶
　機有意覔渠終不遇無心到處盡逢伊冷齋夜話云陳¶
　瑩中北歸過南昌言鄒志完在韶州極精進閉門誦華¶
　&KR0202;經舎利生袖間此真入信位日誦華嚴於&KR0026;音像前¶
　有脩竹三根生像之後志完掲茆出之不可乃垂枝覆¶
　像如世所&KR0030;寳陁&KR0202;竹今猶無恙韶人扄鎻之以爲過¶
　客逰&KR0026;北還至未州淡山岩有馴狐凢貴客至則鳴志¶
　完將至而狐輒鳴寺僧出迎志完怪之僧以狐鳴爲言¶
　志完作詩曰我入幽岩亦偶然&KR0004;無消息與人傳馴狐¶
<pb:KR4i0012_SBCK_046-4b>¶
戲學仙伽客一夜飛鳴報老禅(苕溪漁&KR0046;)¶
余讀劉興朝悟道經真集其言曰余少治儒術長登仕版¶
盖未嘗信佛也三十有二&KR0010;見東林長老緫公與之語¶
七日始生信焉即取其書讀之三年盖恨其信之之晚¶
也然循其理而体㑹則似悟還迷依其法而行持則暫¶
静還擾旣而閱傳燈錄始知佛有法眼妙心宻相付嘱¶
而逹磨西來单傳此事衆生悟者可以見性而了心其¶
後發明此事但覺境界非常取証道歌讀之句句盡是¶
吾之心地讀至六般神用空不空一顆貟光色非色如¶
是希竒之事吾今巳得現前任是千聖出來巳湏退歩¶
始得示人以偈曰世間多少英靈漢終是迷頭喚人喚¶
<pb:KR4i0012_SBCK_046-5a>¶
　可怜眼底黒漫漫不見&KR0784;珠光燦爛過今晡又耒旦不¶
　斍年華暗中換急抬頭髙著眼徑寸不容蚌中産灵利¶
　男児薦得時好&KR0015;交渠腸&KR0082;断又詩云今士堂堂此事¶
　同㱕因処処&KR0023;貟通片心豁去滄&KR0538;窄双眼開耒宇宙¶
　空出海銀蟾光動地離弦金簇疾追凬湏知佛祖埋藏¶
　後坐断千差是此翁(苕溪漁&KR0046;)¶
百家詩話捴&KR0027;卷之四十六(終)¶
<pb:KR4i0012_SBCK_046-5b>¶

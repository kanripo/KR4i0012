# -*- mode: mandoku-view -*-
#+TITLE: 詩話總龜
#+DATE: 2015-09-23 10:35:21
#+PROPERTY: LASTPB  <md:KR4i0012_SBCK_037-1a>
#+PROPERTY: JUAN 46


四十六　　　宋　阮　閱　撰
　　藝術門
鍾傳領江西日客有以覆射之法求見傳以厯日包橘
　置袖中令射客云太嵗當頭坐諸神不敢當其中有
　一物常帶洞庭香(唐宋遺史/)
何龍圖中正初登第聞西川郭從周精於卜乃以縑素
　求筮從周作一絶贈之云三字來時月正圓一麾從
<pb:KR4i0012_WYG_046-1b>
　此出秦關錢塘春色濃如酒貪醉花間卧不還公後
　宦達以三月十五日授知制誥以言邉事忤㫖出知
　秦州後移杭州而捐舘舎從周之筮何其驗歟
黄州東南三十里為沙湖亦曰螺螄店予買田其間因
　往相田得疾聞麻橋人龎安常善醫而聾遂往求療
　安常雖聾而頴悟絶人以指畫字不盡數字輙深㑹
　人意余戯之曰余以手為口君以眼為耳皆一時異
　人也疾愈與之同㳺清泉寺在蘄水郭門外二里許
<pb:KR4i0012_WYG_046-2a>
　有王逸少洗筆泉水極甘下臨蘭溪溪水西流余作
　歌云山下蘭牙短浸溪松間沙路净如泥蕭蕭春雨
　子䂓啼誰道人生無再少君看流水尚能西休将白
　髪唱黄雞是日極飲而歸(百斛明珠/)
王建宫詞百首多言禁中事皆史傳小說所不載者往
　往見於其詩如内中數日無呼喚傳得滕王蛺蝶圖
　之類滕王元嬰髙祖子新舊唐書皆不著其所能惟
　名畫録略言其善畫亦不言其工蛺蝶也惟見於建
<pb:KR4i0012_WYG_046-2b>
　詩耳或聞今人家亦有得其圖者唐世一藝之善如
　公孫大娘舞劍曹剛琵琶米嘉榮歌皆見於唐賢詩
　句遂知名於後世當時山林田畆潜徳隠行君子不
　聞於世者多矣而賤工末藝得所附託乃垂名不朽
　亦各係乎幸不幸爾
合淝人傳論言曹谷善星厯衍數談事如神為王冀公
　作命書云七十年中一一加㺯珠灘上事堪誇碧油
　幢下聞鳴鳥十日催還上漢槎公年七十二知㐮陽
<pb:KR4i0012_WYG_046-3a>
　正得千日召還又云周匝将臨壬戌嵗定鼎門前春
　色異一千日上少三環再入和羮冝盡醉後兾公判
　西京将七百日再入政府壬戌嵗也又云臨去尚猶
　聞禁漏異姓佳名在史書兾公薨謝之夕漏将盡無
　子其婿張環掌䘮事(並古今詩話/)
　　俳優門
李家明江南李璟時為樂部頭善滑稽為諷詠璟逰後
　苑登䑓見牛晚卧璟曰午旦熟矣家明曰臣不學敢
<pb:KR4i0012_WYG_046-3b>
　上絶句云曾遭寗戚鞭敲角又被田单火燎身閒背
　斜陽嚼枯草而今問喘更無人左右之臣皆免冠謝
　罪李氏乃徐温養子及僣&KR0197;遷楊氏于海陵璟繼統
　用宋齊邱言無男女少長皆殺之今海陵州宅之東
　小墳十數皆當時所殺楊氏之族也宋齊邱只一子
　轍卒逾月慟哭不止家明曰惟臣能止之乃作大紙
　鳶上大書曰欲興唐祚革強吴盡是先生作計謨一
　箇孩児𢬵不得上皇百口合何如乗風吹之度至齊
<pb:KR4i0012_WYG_046-4a>
　邱家遂絶其縷齊邱見之慚感乃止璟於後苑命臣
　僚臨池而釣諸臣屢引到數十巨鱗惟璟無所獲家
　明乃進口號曰新甃垂鈎興正濃御池春煖水溶溶
　凢鱗不敢吞香餌知道君王合釣龍璟善之幸南都
　畫江為界舟楫多行南㟁至趙北因輟樂停觴北望
　皖公山謂家明曰好數青峰不知何名家明應聲曰
　龍舟輕漾錦㠶風正值宸逰望逺空回首皖公山色
　翠影斜不到夀盃中(出江南野録互見談苑/所載不同未知孰是)
<pb:KR4i0012_WYG_046-4b>
江南李氏樂人王感化建州人𨽻光山樂籍建州平入
　金陵教坊少聰敏未曽執巻而多識善為詞口諧捷
　急滑稽無窮時本郷節帥更代餞别感化前獻詩曰
　旌斾赴天䑓溪山曉色開萬家悲更喜迎佛送如來
　至金陵宴苑中有白野鵲李璟令賦詩應聲曰碧岩
　深洞恣逰遨天與蘆花作羽毛要識此來棲宿處上
　林瓊樹一枝髙又題恠石凢八句皆用故事但記其
　一聫云草中誤認将軍虎山上曾為道士羊(談苑/)
<pb:KR4i0012_WYG_046-5a>
楊叔寶郎中與眉州人言頃眉州視事後三日作火排
　樂人獻口號其末句云為報士民湏慶賀火星去了
　福星來喜召優人問曰火排致語誰做對曰本州自
　來舊例只用此一首(湘山録/)
丁晉公鎮金陵甞作詩有吾皇寛大容尸素乞與江城
　不計年之句天聖中李文定公出鎮金陵一日郡宴
　優人作語意其宰相出鎮所作理必相符誦至落句
　頂望抗聲曰吾皇寛大容尸素乞與江城不計年賔
<pb:KR4i0012_WYG_046-5b>
　僚皆俛首文定笑曰是何是何上聞見責(歸田録/)
賞花釣魚㑹詩賦往往有宿思者天聖中永興軍進山
　水石適㑹宴命賦山水石歌盖出不意中生優人入
　戯各執紙筆作吟哦状其一優人或仆於石上衆扶
　掖起既起曰累日來作一首賞花釣魚詩准備應制
　却被這石頭摖倒左右皆大笑翌日降出詩令中書
　銓定内有鄙惡者落職與外任(東齋記/)
　　竒恠門
<pb:KR4i0012_WYG_046-6a>
王謝金陵人世以航海為業一日於海中失舟泛一板
　登岸見一翁一嫗皆衣皂引謝至所居乃烏衣國也
　以女妻之既人謝思歸復乘雲軒泛海至其家有二
　燕棲於梁間謝以手招之即飛來臂上取片紙書小
　詩繫於燕尾曰誤到華胥國裏來玉人終日苦憐才
　雲軒飄去無消息灑淚臨風幾百迴來春燕迴徑飛
　來謝衣上燕尾有詩一云昔日相逢因數合如今暌
　逺是生離來春縱有相思字三月天南無鴈飛至來
<pb:KR4i0012_WYG_046-6b>
　嵗燕竟不至因目謝所居為烏衣巷劉禹錫有詩曰
　朱雀橋邉野草花烏衣巷口夕陽斜舊時王謝堂前
　燕飛入尋常百姓家(摭遺/)
彭城劉景直雍熈間逰華清宫因題詩扵門屏閒云天
　子多情寵太真六宫専幸掌中身漁陽皷動長安破
　從此香肌委路塵是夜夢明皇召去論當時事妃子
　索景直有所贈立作詩曰玉刻水中龍雲牌掲故宫
　霓裳滿天月粉骨幾春風眉勢從山盡裙腰芳草空
<pb:KR4i0012_WYG_046-7a>
　共知千古事悽恨與誰同岐王至明皇曰來何晚王
　曰適杜甫到臣帳中誦哥舒翰詩向臣似有徳色云
　日月低秦樹山河遶漢宫明皇又曰常愛伊夜闌更
　秉燭相對如夢寐之句李白終無甫之筋骨至如賈
　至崔輔國亦闕自然之句張老死把筆無伊一字遂
　宴飲忽聞寳雲寺鐘聲方覺
郭平振武舊将士分配于錢塘給官屋居之屋在修文
　坊舊為白校書(允/)賃燒藥丹朱欲往而官吏丁踈因
<pb:KR4i0012_WYG_046-7b>
　逐之乃破爐而去白因召丁踈同飲謂踈曰大藥為
　吾子所破有小戯術子醒酒乃取盤一面置於膝上
　以指敲兩腕出五色弹子兩枚化為雙燕而飛白曰
　僕射髭甚繁燕好去可减些言未畢二燕化為二小
　劍長五寸餘鋒刄如雨交舞於踈之頥頷間髭落如
　雪踈懼甚白呼劍下盤中依前成二丸納於左右腕
　而去錢昭度贈白詩曰袖裏青鋒秋水寒誰疑雙燕
　是金丸出門風雨如何去空有霜髭在玉盤
<pb:KR4i0012_WYG_046-8a>
無諸彭演西逰鄠縣宿甘泉店閒步原野忽有一少年
　引至一古官舎甚宏壮梁上有紅絲羯皷縚數條垂
　于地一老人杖而守之演問曰此何處老人曰開元
　興慶宫也來此者二百年中十二人爾去時莫不為
　詩請書一絶可乎演為詩曰長安宫闕半蓬蒿塵暗
　虹梁羯皷縚惟有水天明月夜一條空碧見秋毫演
　又曰十二人之詠可得聞乎老人舉一章曰小小蓬
　山刻得成宫簾不動結飛鯨誰将八月天河水瀉到
<pb:KR4i0012_WYG_046-8b>
　重樓無浪聲此楊尚書所作也又誦一章曰金人無
　路守瓊山坐見雲生棟宇間忽墜霜飛翠樓曉不知
　龍尾許誰扳此裴中書所作也再詢楊裴之名則瞪
　而不答
錢仁伉尚父之孫也為元帥府中書檢校司徒與中軍
　都虞候金沼鄰居沼所居堂東植牡丹花一本着花
　三百朶其色如血金含稜毎瓶子頂上有碎金絲如
　自然蛺蝶之状一城以為殊異毎嵗花開張宴仁伉
<pb:KR4i0012_WYG_046-9a>
　預焉開寶七年春三月花纔一两朶開仁伉一夕洪
　飲擊劍裎服中单背負大籃左手携鋤腰揷六七首
　踰墻而過沼中外無知者鋤取牡丹置籃中乃平其
　地空中聞有吁歎之聲微細若逰蜂音辭曰一花三
　百朶含笑向春風明年三月裏朶朶㫁腸紅仁伉異
　之移植於亭後明日沼覺失花為非人力所及來年
　花盛開乃宴召沼沼一見無語得疾以歸至夜憤悶
　不已以刀决腸而卒腸皆寸寸斷果符空中之語
<pb:KR4i0012_WYG_046-9b>
鄭繼超廣州人赴官鳯翔道逢田㕘軍同行家累千餘
　人言是東川替罷亦入西京繼超與欵自言路人有
　荘在北邙山下因問鞍乗極多何也曰亡室人來多
　年皆蜀中孤寡家子息亦欲旋旋與人繼超曰願得
　一人乃令妙香與之是夕歸繼超家數年繼超卜居
　西洛一日忽謂繼超曰妙香非人也今将歸北邙山
　舊穴願乞同乗至北邙因問田㕘軍何人曰狐也是
　夕作别妙香歌以送酒曰勸君酒莫辭花落抛舊枝
<pb:KR4i0012_WYG_046-10a>
　只有北邙山下月清光到死也相隨翌日同至北邙
　山下老君廟後妙香佯墜馬化為一狐迅走而去(並/)
　(洞微志/)
唐王軒字公逺因逰苧羅山問西施之遺迹留詩於石
　上曰嶺上千峰秀江邉細草春今逢浣溪石不見浣
　溪人廻顧見一女子素衣瓊珮謂軒曰妾自吴宫離
　越國素衣千載無人識當時心比金石堅今日為君
　堅不得軒知其異又貽詩曰佳人去千載溪山乆寂
<pb:KR4i0012_WYG_046-10b>
　寞野水浮白烟岩花自開落𤠔鳥舊清音風月閒樓
　閣無語立斜陽幽情入天幕西子曰子之詩羙矣不
　盡妾之所寄也乃答軒詩曰髙花岩外曉相鮮幽鳥
　雨中啼不歇紅雲飛過大江西從此人間怨風月既
　暮已散期來日㑹扵水濵翌日軒往則西子已在焉
　又相與飲軒詩曰當時計拙笑将軍何事安邦頼美
　人一似仙葩入吴國從兹越國更無春西子見之怨
　慕乆之又曰雲霞出没羣峰外鷗鳥浮沉一水間一
<pb:KR4i0012_WYG_046-11a>
　自越兵齊振地梦魂不到虎邱山既夜乃散異日又
　相遇而留者逾月乃歸郭素聞王軒之事逰苧羅留
　詩於泉石間莫知其數寂無所遇無名子嘲之曰三
　春桃李苦無言却被斜陽鳥雀喧借問東鄰效西子
　何如郭素學王軒聞者大笑(翰府名談/)
朱休之家犬歌曰言我不能歌聴我歌梅花今年固自
　可明年當奈何明年兵亂城陷梁亡(詩史/)
杜少陵因見病瘧者謂之曰誦吾詩可療病者曰何杜
<pb:KR4i0012_WYG_046-11b>
　曰夜闌更秉燭相對如夣寐之句瘧猶是也又曰誦
　吾手提髑髏血模糊其人如其言誦之果愈言感鬼
　神亦不妄(古今詩話/)
石曼卿自少以詩酒豪放自得其氣貌偉然詩格竒峭
　又工於書筆畫遒勁體兼顔栁為世所好余家甞得
　唐後主澄心堂紙曼卿為余草書其籌筆驛詩詩曼
　卿平生所自愛者至今藏之號為三絶真余家寳也
　曼卿卒後其故人有見之者云恍惚如夣中言我今
<pb:KR4i0012_WYG_046-12a>
　為仙也所主芙蓉城欲呼故人往逰不得忿然騎一
　青騾去如飛後又云降於亳州一舉子家其舉子留
　不得因留詩一篇與之余亦略記其一聫云鶯聲不
　逐春光老花影常隨日脚流仙事恠不可知其詩頗
　類曼卿平時語舉子不能道也(永叔詩話/)
　
　
　
<pb:KR4i0012_WYG_046-12b>
　
　
　
　
　
　
　
　詩話總龜巻四十六

<pb:KR4i0012_WYG_047-1a>
欽定四庫全書
　詩話總龜巻

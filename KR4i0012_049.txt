# -*- mode: mandoku-view; -*-
#+TITLE: 增修詩話總龜
#+DATE: 2015-09-11 23:29:40.386809
#+PROPERTY: ID KR4i0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 49
#+PROPERTY: FILE SB04n0210-049增修詩話總龜後集-後卷四十九.
<pb:KR4i0012_SBCK_049-1a>¶
集一百家詩話緫龜後集卷之四十九¶
　　飲食門¶
唐御食紅綾餅餤爲上光化中放進士裴格盧延孫等二¶
十八人燕於曲江勅太官賜餅餤止二十八枚而巳延遜¶
後入蜀頗為蜀人所易嘗有詩云莫欺零落殘牙齒曾¶
吃紅綾餅餤来其爲當世所貴重如此酉陽雜爼載衾¶
冠家有䔥家餫飩&KR0067;家粽子韓約櫻桃饆饠又有胡突鱠¶
麞皮索餅之𩔗號為名食不至於甚侈而羙有餘亦紅綾¶
餅餤之𩔗也¶
晋史&KR0091;何劭驕奢簡貴衣裘服玩新故巨積食必盡四方¶
珍異一日之供以錢二萬爲限而曽所食而曽所食不¶
<pb:KR4i0012_SBCK_049-1b>¶
　過萬錢是劭之自奉侈於父也而劭贈張華詩乃云周¶
　旋我陋圃西瞻廣武廬旣貴不忘儉處約能存無鎮俗¶
　在簡約塞門焉足摹是以&KR0078;孔爲法以&KR0249;氏爲戒也審¶
能如是則史所書又如何㢤以史為正則邵所言誣矣¶
東坡擷菜詩云秋來霜露滿東园盧服生兒芥有孫我¶
與何曾同一飽不知何苦食鷄豚苟能如此則豈肯縦¶
𥊏&KR0082;於口腹之間㢤¶
酉陽雜爼載鄭慤嘗於使君林避暑取蓮葉以簮刺其心¶
令與柄通其屈莖如𧰼鼻傳酒噏之名為碧筒盖取蓮¶
葉芳馨之氣雜於酒中爲可喜也故東坡詩云碧筩時¶
作象鼻湾白酒微帯荷心苦是巳大抵醪醴之妙籍外¶
<pb:KR4i0012_SBCK_049-2a>¶
而發其中則格髙而味竒如大宛之葡萄大官之挏馬¶
　皆藉他物以成者趙德麟以黄柑醸酒東坡嘗作洞庭¶
　春色賦遺之所謂命黄頭之千奴卷震澤而俱還坡亦¶
　以松明醸酒所謂味甘餘而小苦歎幽姿之獨髙二酒¶
　至今有用其法而爲之者至坡在黄州自作&KR0097;酒惠州¶
自作桂酒皆一世而止盖出於一時之戯劇未必皆中¶
節度爾(同上)¶
酒之種多矣有以緑爲貴者白樂天所謂傾如竹葉盈樽¶
緑是也有以黄為貴者老杜所謂鵞兒黄似酒是也有¶
　以白為貴者樂天言玉液滿金巵是也有以碧爲貴者¶
老杜所謂重碧酣春酒是也有以紅爲貴者李賀所謂¶
<pb:KR4i0012_SBCK_049-2b>¶
小槽酒滴珍珠紅是也今閩廣間所醸酒謂之紅酒其¶
色殆𩔗臙脂酉陽雜爼載賈&KR2010;家蒼頭能别水常乗小¶
艇於黄河中以瓠匏接河源水以醸酒經𪧐色如綘名¶
爲崑崙觴是又紅酒之尤者也(同上)¶
張衡曰客賦醉言歸&KR0091;露未晞王式曰客&KR0084;&KR0784;駒主人&KR0084;¶
庸歸賓主之情可謂粲然者至李太白陶淵明則不然¶
各常爲詩曰我醉欲眠君且去雖曰任真之言然亦太無¶
主人之情矣司馬温公獨樂园飲云浩&KR0084;縦飲任天機¶
莫使&KR0172;娯與性違玉枕醉人&KR0025;獨卧金羇倦客𦗟先¶
歸其亦二子之意也白樂招客飲云客告暮將歸主称¶
日未斜又命小青娥長跪謝貴客其視張衡王式&KR0057;爲¶
<pb:KR4i0012_SBCK_049-3a>¶
　有委曲相者然置酒送李漳州詩曰獨醉似無名借君¶
　作題目又何與招客飲之詩異乎東坡醉眠亭詩云醉¶
　中對客眠何害湏信陶潜未苦賢山谷云欲眠不遣客¶
　佳䖏更難忘如是則不失賓主之禮又有可以通我之¶
情是賓主之情兩得矣(同上)¶
賢者豹𨼆&KR0469;落固當和光同塵雖舎者争席何病而况於¶
　杯酒之間㢤陶淵明杜子羙皆一世偉人也毎田父索¶
　飲必使之畢其&KR0172;而盡開情而後去淵明詩云清晨聞¶
　叩門倒裳徃自開問子為誰歟田父有好懐壼漿逺見¶
　候疑我與時乖老杜詩云田翁逼杜曰邀我嘗春酒呌¶
　婦開大瓶盆中為吾取二公皆有位者也於田父何拒¶
<pb:KR4i0012_SBCK_049-3b>¶
焉至於田父有一世皆尚同願君汨其泥之說則姑守陶¶
　之介久客惜人情如何拒隣叟則何妨杜之通乎(陽秋)¶
復齋漫録云唐李敬方&KR0172;醉詩云不向花前醉花應觧𥬇¶
　人只因連夜雨又過一年春日日無窮事區區有限身¶
若非盃酒裏何以&KR0009;天真杜子羙絶句云二月巳破三¶
月漸老逢春能㡬逥莫思身外無窮事且盡生前有限¶
盃二詩雖相縁而杜則&KR0057;其工者也世所𫝊相逢不飲¶
空歸去洞口&KR0669;芲也𥬇人之句盖出於方敬¶
詩說隽永云福州嶺蛤蠣號西施舌極甘脆其出時天氣¶
正熱不可致逺吕居仁有詩云海上凢魚不識名百年¶
生命一杯羮無端更號西施舌重與児曹起妄情¶
<pb:KR4i0012_SBCK_049-4a>¶
藝𫟍雌黄云河豚所附本草云味甘温日華子云有毒予¶
　按倦㳺雜録云河䐁魚有大毒肝與卵人食之必死暮¶
　春栁花飛此魚能大肥江淮人以時為珍更相贈遺腐¶
　其&KR0079;雜蔞荻芽瀹而爲羮或不甚熟亦能害人&KR0010;有¶
　&KR0013;毒而死者南人𥊏之不巳故聖俞詩春洲生荻芽春¶
　岸飛楊花河䐁當此時貴不数魚鰕而其後又云炮&KR0745;¶
苟失所轉喉為莫&KR0088;如此則其毒可知本草以爲無毒¶
悞矣或云河䐁子不可食其大纔一粟浸之經𪧐如弹¶
丸人有中其毒者以水調炒槐花末及龍腦皆可觧予¶
嘗見其漁者說其所取之由曰河䐁盛氣善怒毎伏水¶
　底必設網於上故以物就而觸之彼將奮怒而上遂爲¶
<pb:KR4i0012_SBCK_049-4b>¶
所𫉬呉人珍之以其腹&KR0254;為西施乳予嘗戯作絶句云¶
蔞蒿短短荻芽肥正是河豚欲上時甘羙逺勝西子乳¶
呉王當日未曽知雖然甚羙必甚𢙣河䐁味之羙也呉¶
　人𥊏之以䘮其軀西施色之羙也呉王好之以亡其國兹¶
可以爲來者之戒¶
　噐用門¶
舒王作前元豊行云倒持龍骨掛屋　後元豊行云龍骨¶
長乾掛梁梠龍骨水車也是&KR0010;豊稔故龍骨掛而不用¶
又有&KR0009;楊徳詩云遥聞青秧底復作龜兆拆脩脩雨龍¶
骨豈得長掛壁是&KR0010;亢旱反前詠爾東坡亦有水車詩¶
　云翻翻聮聮衘尾鴉犖犖确确蛻角蛇分畦翠浪走雲¶
<pb:KR4i0012_SBCK_049-5a>¶
陣刺緑針抽稻芽天公不念老農泣喚取阿香推雷車¶
　言水車之利不及雷車所霑者廣矣(䂬溪)¶
張景陽七命有浮三翼泛中沚之句故詩家多以三翼爲¶
　輕舟如梁元帝日華三翼舸元微之光隂三翼過是也¶
按越絶書伍子胥水戰兵法内經曰大翼一艘廣一丈¶
　五尺二寸長十丈中翼一艘廣一丈三尺五寸長五丈¶
　大尺小翼一艘廣一丈二尺長九丈所謂三翼者皆巨¶
　戰船也用爲輕舟悞矣¶
苕溪漁𨼆曰蘇叔黨過賦䑕&KR0161;筆云太倉失陳紅狡穴得¶
　餘腐旣興丞相歎又發廷尉怒磔&KR0079;餧餓猫分髯雜¶
　霜兎挿架刀槊徤落&KR0083;龍蛇&KR1405;物利易未詰時來即¶
<pb:KR4i0012_SBCK_049-5b>¶
